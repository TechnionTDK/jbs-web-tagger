{"subjects":[{"uri":"jbr:tanach-19-1-1","text":"ויהי דבר יהוה אל יונה בן אמתי לאמר","titles":[{"title":"יונה א א"},{"title":"יונה פרק א פסוק א"}]},{"uri":"jbr:tanach-19-1-2","text":"ויקם יונה לברח תרשישה מלפני יהוה וירד יפו וימצא אניה באה תרשיש ויתן שכרה וירד בה לבוא עמהם תרשישה מלפני יהוה","titles":[{"title":"יונה א ג"},{"title":"יונה פרק א פסוק ג"}]},{"uri":"jbr:tanach-19-1-3","text":"ויהוה הטיל רוח גדולה אל הים ויהי סער גדול בים והאניה חשבה להשבר","titles":[{"title":"יונה א ד"},{"title":"יונה פרק א פסוק ד"}]},{"uri":"jbr:tanach-19-1-4","text":"וייראו המלחים ויזעקו איש אל אלהיו ויטלו את הכלים אשר באניה אל הים להקל מעליהם ויונה ירד אל ירכתי הספינה וישכב וירדם","titles":[{"title":"יונה א ה"},{"title":"יונה פרק א פסוק ה"}]},{"uri":"jbr:tanach-19-1-5","text":"ויקרב אליו רב החבל ויאמר לו מה לך נרדם קום קרא אל אלהיך אולי יתעשת האלהים לנו ולא נאבד","titles":[{"title":"יונה א ו"},{"title":"יונה פרק א פסוק ו"}]},{"uri":"jbr:tanach-19-1-6","text":"ויאמרו איש אל רעהו לכו ונפילה גורלות ונדעה בשלמי הרעה הזאת לנו ויפלו גורלות ויפל הגורל על יונה","titles":[{"title":"יונה א ז"},{"title":"יונה פרק א פסוק ז"}]},{"uri":"jbr:tanach-19-1-7","text":"ויאמרו אליו הגידה נא לנו באשר למי הרעה הזאת לנו מה מלאכתך ומאין תבוא מה ארצך ואי מזה עם אתה","titles":[{"title":"יונה א ח"},{"title":"יונה פרק א פסוק ח"}]},{"uri":"jbr:tanach-19-1-8","text":"ויאמר אליהם עברי אנכי ואת יהוה אלהי השמים אני ירא אשר עשה את הים ואת היבשה","titles":[{"title":"יונה א ט"},{"title":"יונה פרק א פסוק ט"}]},{"uri":"jbr:tanach-19-1-9","text":"וייראו האנשים יראה גדולה ויאמרו אליו מה זאת עשית כי ידעו האנשים כי מלפני יהוה הוא ברח כי הגיד להם","titles":[{"title":"יונה א י"},{"title":"יונה פרק א פסוק י"}]},{"uri":"jbr:tanach-19-1-10","text":"ויאמרו אליו מה נעשה לך וישתק הים מעלינו כי הים הולך וסער","titles":[{"title":"יונה א יא"},{"title":"יונה פרק א פסוק יא"}]},{"uri":"jbr:tanach-19-1-11","text":"ויאמר אליהם שאוני והטילני אל הים וישתק הים מעליכם כי יודע אני כי בשלי הסער הגדול הזה עליכם","titles":[{"title":"יונה א יב"},{"title":"יונה פרק א פסוק יב"}]},{"uri":"jbr:tanach-19-1-12","text":"ויחתרו האנשים להשיב אל היבשה ולא יכלו כי הים הולך וסער עליהם","titles":[{"title":"יונה א יג"},{"title":"יונה פרק א פסוק יג"}]},{"uri":"jbr:tanach-19-1-13","text":"ויקראו אל יהוה ויאמרו אנה יהוה אל נא נאבדה בנפש האיש הזה ואל תתן עלינו דם נקיא כי אתה יהוה כאשר חפצת עשית","titles":[{"title":"יונה א יד"},{"title":"יונה פרק א פסוק יד"}]},{"uri":"jbr:tanach-19-1-14","text":"וישאו את יונה ויטלהו אל הים ויעמד הים מזעפו","titles":[{"title":"יונה א טו"},{"title":"יונה פרק א פסוק טו"}]},{"uri":"jbr:tanach-19-1-15","text":"וייראו האנשים יראה גדולה את יהוה ויזבחו זבח ליהוה וידרו נדרים","titles":[{"title":"יונה א טז"},{"title":"יונה פרק א פסוק טז"}]},{"uri":"jbr:tanach-19-2-1","text":"וימן יהוה דג גדול לבלע את יונה ויהי יונה במעי הדג שלשה ימים ושלשה לילות","titles":[{"title":"יונה ב א"},{"title":"יונה פרק ב פסוק א"}]},{"uri":"jbr:tanach-19-2-2","text":"ויתפלל יונה אל יהוה אלהיו ממעי הדגה","titles":[{"title":"יונה ב ב"},{"title":"יונה פרק ב פסוק ב"}]},{"uri":"jbr:tanach-19-2-3","text":"ויאמר קראתי מצרה לי אל יהוה ויענני מבטן שאול שועתי שמעת קולי","titles":[{"title":"יונה ב ג"},{"title":"יונה פרק ב פסוק ג"}]},{"uri":"jbr:tanach-19-2-4","text":"ותשליכני מצולה בלבב ימים ונהר יסבבני כל משבריך וגליך עלי עברו","titles":[{"title":"יונה ב ד"},{"title":"יונה פרק ב פסוק ד"}]},{"uri":"jbr:tanach-19-2-5","text":"ואני אמרתי נגרשתי מנגד עיניך אך אוסיף להביט אל היכל קדשך","titles":[{"title":"יונה ב ה"},{"title":"יונה פרק ב פסוק ה"}]},{"uri":"jbr:tanach-19-2-6","text":"אפפוני מים עד נפש תהום יסבבני סוף חבוש לראשי","titles":[{"title":"יונה ב ו"},{"title":"יונה פרק ב פסוק ו"}]},{"uri":"jbr:tanach-19-2-7","text":"לקצבי הרים ירדתי הארץ ברחיה בעדי לעולם ותעל משחת חיי יהוה אלהי","titles":[{"title":"יונה ב ז"},{"title":"יונה פרק ב פסוק ז"}]},{"uri":"jbr:tanach-19-2-8","text":"בהתעטף עלי נפשי את יהוה זכרתי ותבוא אליך תפלתי אל היכל קדשך","titles":[{"title":"יונה ב ח"},{"title":"יונה פרק ב פסוק ח"}]},{"uri":"jbr:tanach-19-2-9","text":"משמרים הבלי שוא חסדם יעזבו","titles":[{"title":"יונה ב ט"},{"title":"יונה פרק ב פסוק ט"}]},{"uri":"jbr:tanach-19-2-10","text":"ואני בקול תודה אזבחה לך אשר נדרתי אשלמה ישועתה ליהוה","titles":[{"title":"יונה ב י"},{"title":"יונה פרק ב פסוק י"}]},{"uri":"jbr:tanach-19-2-11","text":"ויאמר יהוה לדג ויקא את יונה אל היבשה","titles":[{"title":"יונה ב יא"},{"title":"יונה פרק ב פסוק יא"}]},{"uri":"jbr:tanach-19-3-1","text":"ויהי דבר יהוה אל יונה שנית לאמר","titles":[{"title":"יונה ג א"},{"title":"יונה פרק ג פסוק א"}]},{"uri":"jbr:tanach-19-3-2","text":"קום לך אל נינוה העיר הגדולה וקרא אליה את הקריאה אשר אנכי דבר אליך","titles":[{"title":"יונה ג ב"},{"title":"יונה פרק ג פסוק ב"}]},{"uri":"jbr:tanach-19-3-3","text":"ויקם יונה וילך אל נינוה כדבר יהוה ונינוה היתה עיר גדולה לאלהים מהלך שלשת ימים","titles":[{"title":"יונה ג ג"},{"title":"יונה פרק ג פסוק ג"}]},{"uri":"jbr:tanach-19-3-4","text":"ויחל יונה לבוא בעיר מהלך יום אחד ויקרא ויאמר עוד ארבעים יום ונינוה נהפכת","titles":[{"title":"יונה ג ד"},{"title":"יונה פרק ג פסוק ד"}]},{"uri":"jbr:tanach-19-3-5","text":"ויאמינו אנשי נינוה באלהים ויקראו צום וילבשו שקים מגדולם ועד קטנם","titles":[{"title":"יונה ג ה"},{"title":"יונה פרק ג פסוק ה"}]},{"uri":"jbr:tanach-19-3-6","text":"ויגע הדבר אל מלך נינוה ויקם מכסאו ויעבר אדרתו מעליו ויכס שק וישב על האפר","titles":[{"title":"יונה ג ו"},{"title":"יונה פרק ג פסוק ו"}]},{"uri":"jbr:tanach-19-3-7","text":"ויזעק ויאמר בנינוה מטעם המלך וגדליו לאמר האדם והבהמה הבקר והצאן אל יטעמו מאומה אל ירעו ומים אל ישתו","titles":[{"title":"יונה ג ז"},{"title":"יונה פרק ג פסוק ז"}]},{"uri":"jbr:tanach-19-3-8","text":"ויתכסו שקים האדם והבהמה ויקראו אל אלהים בחזקה וישבו איש מדרכו הרעה ומן החמס אשר בכפיהם","titles":[{"title":"יונה ג ח"},{"title":"יונה פרק ג פסוק ח"}]},{"uri":"jbr:tanach-19-3-9","text":"מי יודע ישוב ונחם האלהים ושב מחרון אפו ולא נאבד","titles":[{"title":"יונה ג ט"},{"title":"יונה פרק ג פסוק ט"}]},{"uri":"jbr:tanach-19-3-10","text":"וירא האלהים את מעשיהם כי שבו מדרכם הרעה וינחם האלהים על הרעה אשר דבר לעשות להם ולא עשה","titles":[{"title":"יונה ג י"},{"title":"יונה פרק ג פסוק י"}]},{"uri":"jbr:tanach-19-4-1","text":"וירע אל יונה רעה גדולה ויחר לו","titles":[{"title":"יונה ד א"},{"title":"יונה פרק ד פסוק א"}]},{"uri":"jbr:tanach-19-4-2","text":"ויתפלל אל יהוה ויאמר אנה יהוה הלוא זה דברי עד היותי על אדמתי על כן קדמתי לברח תרשישה כי ידעתי כי אתה אל חנון ורחום ארך אפים ורב חסד ונחם על הרעה","titles":[{"title":"יונה ד ב"},{"title":"יונה פרק ד פסוק ב"}]},{"uri":"jbr:tanach-19-4-3","text":"ועתה יהוה קח נא את נפשי ממני כי טוב מותי מחיי","titles":[{"title":"יונה ד ג"},{"title":"יונה פרק ד פסוק ג"}]},{"uri":"jbr:tanach-19-4-4","text":"ויאמר יהוה ההיטב חרה לך","titles":[{"title":"יונה ד ד"},{"title":"יונה פרק ד פסוק ד"}]},{"uri":"jbr:tanach-19-4-5","text":"ויצא יונה מן העיר וישב מקדם לעיר ויעש לו שם סכה וישב תחתיה בצל עד אשר יראה מה יהיה בעיר","titles":[{"title":"יונה ד ה"},{"title":"יונה פרק ד פסוק ה"}]},{"uri":"jbr:tanach-19-4-6","text":"וימן יהוה אלהים קיקיון ויעל מעל ליונה להיות צל על ראשו להציל לו מרעתו וישמח יונה על הקיקיון שמחה גדולה","titles":[{"title":"יונה ד ו"},{"title":"יונה פרק ד פסוק ו"}]},{"uri":"jbr:tanach-19-4-7","text":"וימן האלהים תולעת בעלות השחר למחרת ותך את הקיקיון וייבש","titles":[{"title":"יונה ד ז"},{"title":"יונה פרק ד פסוק ז"}]},{"uri":"jbr:tanach-19-4-8","text":"ויהי כזרח השמש וימן אלהים רוח קדים חרישית ותך השמש על ראש יונה ויתעלף וישאל את נפשו למות ויאמר טוב מותי מחיי","titles":[{"title":"יונה ד ח"},{"title":"יונה פרק ד פסוק ח"}]},{"uri":"jbr:tanach-19-4-9","text":"ויאמר אלהים אל יונה ההיטב חרה לך על הקיקיון ויאמר היטב חרה לי עד מות","titles":[{"title":"יונה ד ט"},{"title":"יונה פרק ד פסוק ט"}]},{"uri":"jbr:tanach-19-4-10","text":"ויאמר יהוה אתה חסת על הקיקיון אשר לא עמלת בו ולא גדלתו שבן לילה היה ובן לילה אבד","titles":[{"title":"יונה ד י"},{"title":"יונה פרק ד פסוק י"}]},{"uri":"jbr:tanach-19-4-11","text":"ואני לא אחוס על נינוה העיר הגדולה אשר יש בה הרבה משתים עשרה רבו אדם אשר לא ידע בין ימינו לשמאלו ובהמה רבה","titles":[{"title":"יונה ד יא"},{"title":"יונה פרק ד פסוק יא"}]}]}