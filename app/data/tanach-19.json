{
  "subjects": [
    {
      "jbo:within": [
        "jbr:section-tanach-19-1"
      ],
      "uri": "jbr:text-tanach-19-1-1",
      "jbo:text": "ויהי דבר יהוה אל יונה בן אמתי לאמר",
      "jbo:textNikud": "וַיְהִי דְּבַר יְהוָה אֶל יוֹנָה בֶן אֲמִתַּי לֵאמֹר",
      "rdfs:label": "יונה א א",
      "jbo:book": "jbr:book-tanach-yona",
      "jbo:position": "14530"
    },
    {
      "jbo:within": [
        "jbr:section-tanach-19-1"
      ],
      "uri": "jbr:text-tanach-19-1-2",
      "jbo:text": "קום לך אל נינוה העיר הגדולה וקרא עליה כי עלתה רעתם לפני",
      "jbo:textNikud": "קוּם לֵךְ אֶל נִינְוֵה הָעִיר הַגְּדוֹלָה וּקְרָא עָלֶיהָ כִּי עָלְתָה רָעָתָם לְפָנָי",
      "rdfs:label": "יונה א ב",
      "jbo:book": "jbr:book-tanach-yona",
      "jbo:position": "14531"
    },
    {
      "jbo:within": [
        "jbr:section-tanach-19-1"
      ],
      "uri": "jbr:text-tanach-19-1-3",
      "jbo:text": "ויקם יונה לברח תרשישה מלפני יהוה וירד יפו וימצא אניה באה תרשיש ויתן שכרה וירד בה לבוא עמהם תרשישה מלפני יהוה",
      "jbo:textNikud": "וַיָּקָם יוֹנָה לִבְרֹחַ תַּרְשִׁישָׁה מִלִּפְנֵי יְהוָה וַיֵּרֶד יָפוֹ וַיִּמְצָא אָנִיָּה בָּאָה תַרְשִׁישׁ וַיִּתֵּן שְׂכָרָהּ וַיֵּרֶד בָּהּ לָבוֹא עִמָּהֶם תַּרְשִׁישָׁה מִלִּפְנֵי יְהוָה",
      "rdfs:label": "יונה א ג",
      "jbo:book": "jbr:book-tanach-yona",
      "jbo:position": "14532"
    },
    {
      "jbo:within": [
        "jbr:section-tanach-19-1"
      ],
      "uri": "jbr:text-tanach-19-1-4",
      "jbo:text": "ויהוה הטיל רוח גדולה אל הים ויהי סער גדול בים והאניה חשבה להשבר",
      "jbo:textNikud": "וַיהוָה הֵטִיל רוּחַ גְּדוֹלָה אֶל הַיָּם וַיְהִי סַעַר גָּדוֹל בַּיָּם וְהָאֳנִיָּה חִשְּׁבָה לְהִשָּׁבֵר",
      "rdfs:label": "יונה א ד",
      "jbo:book": "jbr:book-tanach-yona",
      "jbo:position": "14533"
    },
    {
      "jbo:within": [
        "jbr:section-tanach-19-1"
      ],
      "uri": "jbr:text-tanach-19-1-5",
      "jbo:text": "וייראו המלחים ויזעקו איש אל אלהיו ויטלו את הכלים אשר באניה אל הים להקל מעליהם ויונה ירד אל ירכתי הספינה וישכב וירדם",
      "jbo:textNikud": "וַיִּירְאוּ הַמַּלָּחִים וַיִּזְעֲקוּ אִישׁ אֶל אֱלֹהָיו וַיָּטִלוּ אֶת הַכֵּלִים אֲשֶׁר בָּאֳנִיָּה אֶל הַיָּם לְהָקֵל מֵעֲלֵיהֶם וְיוֹנָה יָרַד אֶל יַרְכְּתֵי הַסְּפִינָה וַיִּשְׁכַּב וַיֵּרָדַם",
      "rdfs:label": "יונה א ה",
      "jbo:book": "jbr:book-tanach-yona",
      "jbo:position": "14534"
    },
    {
      "jbo:within": [
        "jbr:section-tanach-19-1"
      ],
      "uri": "jbr:text-tanach-19-1-6",
      "jbo:text": "ויקרב אליו רב החבל ויאמר לו מה לך נרדם קום קרא אל אלהיך אולי יתעשת האלהים לנו ולא נאבד",
      "jbo:textNikud": "וַיִּקְרַב אֵלָיו רַב הַחֹבֵל וַיֹּאמֶר לוֹ מַה לְּךָ נִרְדָּם קוּם קְרָא אֶל אֱלֹהֶיךָ אוּלַי יִתְעַשֵּׁת הָאֱלֹהִים לָנוּ וְלֹא נֹאבֵד",
      "rdfs:label": "יונה א ו",
      "jbo:book": "jbr:book-tanach-yona",
      "jbo:position": "14535"
    },
    {
      "jbo:within": [
        "jbr:section-tanach-19-1"
      ],
      "uri": "jbr:text-tanach-19-1-7",
      "jbo:text": "ויאמרו איש אל רעהו לכו ונפילה גורלות ונדעה בשלמי הרעה הזאת לנו ויפלו גורלות ויפל הגורל על יונה",
      "jbo:textNikud": "וַיֹּאמְרוּ אִישׁ אֶל רֵעֵהוּ לְכוּ וְנַפִּילָה גוֹרָלוֹת וְנֵדְעָה בְּשֶׁלְּמִי הָרָעָה הַזֹּאת לָנוּ וַיַּפִּלוּ גּוֹרָלוֹת וַיִּפֹּל הַגּוֹרָל עַל יוֹנָה",
      "rdfs:label": "יונה א ז",
      "jbo:book": "jbr:book-tanach-yona",
      "jbo:position": "14536"
    },
    {
      "jbo:within": [
        "jbr:section-tanach-19-1"
      ],
      "uri": "jbr:text-tanach-19-1-8",
      "jbo:text": "ויאמרו אליו הגידה נא לנו באשר למי הרעה הזאת לנו מה מלאכתך ומאין תבוא מה ארצך ואי מזה עם אתה",
      "jbo:textNikud": "וַיֹּאמְרוּ אֵלָיו הַגִּידָה נָּא לָנוּ בַּאֲשֶׁר לְמִי הָרָעָה הַזֹּאת לָנוּ מַה מְּלַאכְתְּךָ וּמֵאַיִן תָּבוֹא מָה אַרְצֶךָ וְאֵי מִזֶּה עַם אָתָּה",
      "rdfs:label": "יונה א ח",
      "jbo:book": "jbr:book-tanach-yona",
      "jbo:position": "14537"
    },
    {
      "jbo:within": [
        "jbr:section-tanach-19-1"
      ],
      "uri": "jbr:text-tanach-19-1-9",
      "jbo:text": "ויאמר אליהם עברי אנכי ואת יהוה אלהי השמים אני ירא אשר עשה את הים ואת היבשה",
      "jbo:textNikud": "וַיֹּאמֶר אֲלֵיהֶם עִבְרִי אָנֹכִי וְאֶת יְהוָה אֱלֹהֵי הַשָּׁמַיִם אֲנִי יָרֵא אֲשֶׁר עָשָׂה אֶת הַיָּם וְאֶת הַיַּבָּשָׁה",
      "rdfs:label": "יונה א ט",
      "jbo:book": "jbr:book-tanach-yona",
      "jbo:position": "14538"
    },
    {
      "jbo:within": [
        "jbr:section-tanach-19-1"
      ],
      "uri": "jbr:text-tanach-19-1-10",
      "jbo:text": "וייראו האנשים יראה גדולה ויאמרו אליו מה זאת עשית כי ידעו האנשים כי מלפני יהוה הוא ברח כי הגיד להם",
      "jbo:textNikud": "וַיִּירְאוּ הָאֲנָשִׁים יִרְאָה גְדוֹלָה וַיֹּאמְרוּ אֵלָיו מַה זֹּאת עָשִׂיתָ כִּי יָדְעוּ הָאֲנָשִׁים כִּי מִלִּפְנֵי יְהוָה הוּא בֹרֵחַ כִּי הִגִּיד לָהֶם",
      "rdfs:label": "יונה א י",
      "jbo:book": "jbr:book-tanach-yona",
      "jbo:position": "14539"
    },
    {
      "jbo:within": [
        "jbr:section-tanach-19-1"
      ],
      "uri": "jbr:text-tanach-19-1-11",
      "jbo:text": "ויאמרו אליו מה נעשה לך וישתק הים מעלינו כי הים הולך וסער",
      "jbo:textNikud": "וַיֹּאמְרוּ אֵלָיו מַה נַּעֲשֶׂה לָּךְ וְיִשְׁתֹּק הַיָּם מֵעָלֵינוּ כִּי הַיָּם הוֹלֵךְ וְסֹעֵר",
      "rdfs:label": "יונה א יא",
      "jbo:book": "jbr:book-tanach-yona",
      "jbo:position": "14540"
    },
    {
      "jbo:within": [
        "jbr:section-tanach-19-1"
      ],
      "uri": "jbr:text-tanach-19-1-12",
      "jbo:text": "ויאמר אליהם שאוני והטילני אל הים וישתק הים מעליכם כי יודע אני כי בשלי הסער הגדול הזה עליכם",
      "jbo:textNikud": "וַיֹּאמֶר אֲלֵיהֶם שָׂאוּנִי וַהֲטִילֻנִי אֶל הַיָּם וְיִשְׁתֹּק הַיָּם מֵעֲלֵיכֶם כִּי יוֹדֵעַ אָנִי כִּי בְשֶׁלִּי הַסַּעַר הַגָּדוֹל הַזֶּה עֲלֵיכֶם",
      "rdfs:label": "יונה א יב",
      "jbo:book": "jbr:book-tanach-yona",
      "jbo:position": "14541"
    },
    {
      "jbo:within": [
        "jbr:section-tanach-19-1"
      ],
      "uri": "jbr:text-tanach-19-1-13",
      "jbo:text": "ויחתרו האנשים להשיב אל היבשה ולא יכלו כי הים הולך וסער עליהם",
      "jbo:textNikud": "וַיַּחְתְּרוּ הָאֲנָשִׁים לְהָשִׁיב אֶל הַיַּבָּשָׁה וְלֹא יָכֹלוּ כִּי הַיָּם הוֹלֵךְ וְסֹעֵר עֲלֵיהֶם",
      "rdfs:label": "יונה א יג",
      "jbo:book": "jbr:book-tanach-yona",
      "jbo:position": "14542"
    },
    {
      "jbo:within": [
        "jbr:section-tanach-19-1"
      ],
      "uri": "jbr:text-tanach-19-1-14",
      "jbo:text": "ויקראו אל יהוה ויאמרו אנה יהוה אל נא נאבדה בנפש האיש הזה ואל תתן עלינו דם נקיא כי אתה יהוה כאשר חפצת עשית",
      "jbo:textNikud": "וַיִּקְרְאוּ אֶל יְהוָה וַיֹּאמְרוּ אָנָּה יְהוָה אַל נָא נֹאבְדָה בְּנֶפֶשׁ הָאִישׁ הַזֶּה וְאַל תִּתֵּן עָלֵינוּ דָּם נָקִיא כִּי אַתָּה יְהוָה כַּאֲשֶׁר חָפַצְתָּ עָשִׂיתָ",
      "rdfs:label": "יונה א יד",
      "jbo:book": "jbr:book-tanach-yona",
      "jbo:position": "14543"
    },
    {
      "jbo:within": [
        "jbr:section-tanach-19-1"
      ],
      "uri": "jbr:text-tanach-19-1-15",
      "jbo:text": "וישאו את יונה ויטלהו אל הים ויעמד הים מזעפו",
      "jbo:textNikud": "וַיִּשְׂאוּ אֶת יוֹנָה וַיְטִלֻהוּ אֶל הַיָּם וַיַּעֲמֹד הַיָּם מִזַּעְפּוֹ",
      "rdfs:label": "יונה א טו",
      "jbo:book": "jbr:book-tanach-yona",
      "jbo:position": "14544"
    },
    {
      "jbo:within": [
        "jbr:section-tanach-19-1"
      ],
      "uri": "jbr:text-tanach-19-1-16",
      "jbo:text": "וייראו האנשים יראה גדולה את יהוה ויזבחו זבח ליהוה וידרו נדרים",
      "jbo:textNikud": "וַיִּירְאוּ הָאֲנָשִׁים יִרְאָה גְדוֹלָה אֶת יְהוָה וַיִּזְבְּחוּ זֶבַח לַיהוָה וַיִּדְּרוּ נְדָרִים",
      "rdfs:label": "יונה א טז",
      "jbo:book": "jbr:book-tanach-yona",
      "jbo:position": "14545"
    },
    {
      "jbo:within": [
        "jbr:section-tanach-19-2"
      ],
      "uri": "jbr:text-tanach-19-2-1",
      "jbo:text": "וימן יהוה דג גדול לבלע את יונה ויהי יונה במעי הדג שלשה ימים ושלשה לילות",
      "jbo:textNikud": "וַיְמַן יְהוָה דָּג גָּדוֹל לִבְלֹעַ אֶת יוֹנָה וַיְהִי יוֹנָה בִּמְעֵי הַדָּג שְׁלֹשָׁה יָמִים וּשְׁלֹשָׁה לֵילוֹת",
      "rdfs:label": "יונה ב א",
      "jbo:book": "jbr:book-tanach-yona",
      "jbo:position": "14546"
    },
    {
      "jbo:within": [
        "jbr:section-tanach-19-2"
      ],
      "uri": "jbr:text-tanach-19-2-2",
      "jbo:text": "ויתפלל יונה אל יהוה אלהיו ממעי הדגה",
      "jbo:textNikud": "וַיִּתְפַּלֵּל יוֹנָה אֶל יְהוָה אֱלֹהָיו מִמְּעֵי הַדָּגָה",
      "rdfs:label": "יונה ב ב",
      "jbo:book": "jbr:book-tanach-yona",
      "jbo:position": "14547"
    },
    {
      "jbo:within": [
        "jbr:section-tanach-19-2"
      ],
      "uri": "jbr:text-tanach-19-2-3",
      "jbo:text": "ויאמר קראתי מצרה לי אל יהוה ויענני מבטן שאול שועתי שמעת קולי",
      "jbo:textNikud": "וַיֹּאמֶר קָרָאתִי מִצָּרָה לִי אֶל יְהוָה וַיַּעֲנֵנִי מִבֶּטֶן שְׁאוֹל שִׁוַּעְתִּי שָׁמַעְתָּ קוֹלִי",
      "rdfs:label": "יונה ב ג",
      "jbo:book": "jbr:book-tanach-yona",
      "jbo:position": "14548"
    },
    {
      "jbo:within": [
        "jbr:section-tanach-19-2"
      ],
      "uri": "jbr:text-tanach-19-2-4",
      "jbo:text": "ותשליכני מצולה בלבב ימים ונהר יסבבני כל משבריך וגליך עלי עברו",
      "jbo:textNikud": "וַתַּשְׁלִיכֵנִי מְצוּלָה בִּלְבַב יַמִּים וְנָהָר יְסֹבְבֵנִי כָּל מִשְׁבָּרֶיךָ וְגַלֶּיךָ עָלַי עָבָרוּ",
      "rdfs:label": "יונה ב ד",
      "jbo:book": "jbr:book-tanach-yona",
      "jbo:position": "14549"
    },
    {
      "jbo:within": [
        "jbr:section-tanach-19-2"
      ],
      "uri": "jbr:text-tanach-19-2-5",
      "jbo:text": "ואני אמרתי נגרשתי מנגד עיניך אך אוסיף להביט אל היכל קדשך",
      "jbo:textNikud": "וַאֲנִי אָמַרְתִּי נִגְרַשְׁתִּי מִנֶּגֶד עֵינֶיךָ אַךְ אוֹסִיף לְהַבִּיט אֶל הֵיכַל קָדְשֶׁךָ",
      "rdfs:label": "יונה ב ה",
      "jbo:book": "jbr:book-tanach-yona",
      "jbo:position": "14550"
    },
    {
      "jbo:within": [
        "jbr:section-tanach-19-2"
      ],
      "uri": "jbr:text-tanach-19-2-6",
      "jbo:text": "אפפוני מים עד נפש תהום יסבבני סוף חבוש לראשי",
      "jbo:textNikud": "אֲפָפוּנִי מַיִם עַד נֶפֶשׁ תְּהוֹם יְסֹבְבֵנִי סוּף חָבוּשׁ לְרֹאשִׁי",
      "rdfs:label": "יונה ב ו",
      "jbo:book": "jbr:book-tanach-yona",
      "jbo:position": "14551"
    },
    {
      "jbo:within": [
        "jbr:section-tanach-19-2"
      ],
      "uri": "jbr:text-tanach-19-2-7",
      "jbo:text": "לקצבי הרים ירדתי הארץ ברחיה בעדי לעולם ותעל משחת חיי יהוה אלהי",
      "jbo:textNikud": "לְקִצְבֵי הָרִים יָרַדְתִּי הָאָרֶץ בְּרִחֶיהָ בַעֲדִי לְעוֹלָם וַתַּעַל מִשַּׁחַת חַיַּי יְהוָה אֱלֹהָי",
      "rdfs:label": "יונה ב ז",
      "jbo:book": "jbr:book-tanach-yona",
      "jbo:position": "14552"
    },
    {
      "jbo:within": [
        "jbr:section-tanach-19-2"
      ],
      "uri": "jbr:text-tanach-19-2-8",
      "jbo:text": "בהתעטף עלי נפשי את יהוה זכרתי ותבוא אליך תפלתי אל היכל קדשך",
      "jbo:textNikud": "בְּהִתְעַטֵּף עָלַי נַפְשִׁי אֶת יְהוָה זָכָרְתִּי וַתָּבוֹא אֵלֶיךָ תְּפִלָּתִי אֶל הֵיכַל קָדְשֶׁךָ",
      "rdfs:label": "יונה ב ח",
      "jbo:book": "jbr:book-tanach-yona",
      "jbo:position": "14553"
    },
    {
      "jbo:within": [
        "jbr:section-tanach-19-2"
      ],
      "uri": "jbr:text-tanach-19-2-9",
      "jbo:text": "משמרים הבלי שוא חסדם יעזבו",
      "jbo:textNikud": "מְשַׁמְּרִים הַבְלֵי שָׁוְא חַסְדָּם יַעֲזֹבוּ",
      "rdfs:label": "יונה ב ט",
      "jbo:book": "jbr:book-tanach-yona",
      "jbo:position": "14554"
    },
    {
      "jbo:within": [
        "jbr:section-tanach-19-2"
      ],
      "uri": "jbr:text-tanach-19-2-10",
      "jbo:text": "ואני בקול תודה אזבחה לך אשר נדרתי אשלמה ישועתה ליהוה",
      "jbo:textNikud": "וַאֲנִי בְּקוֹל תּוֹדָה אֶזְבְּחָה לָּךְ אֲשֶׁר נָדַרְתִּי אֲשַׁלֵּמָה יְשׁוּעָתָה לַיהוָה",
      "rdfs:label": "יונה ב י",
      "jbo:book": "jbr:book-tanach-yona",
      "jbo:position": "14555"
    },
    {
      "jbo:within": [
        "jbr:section-tanach-19-2"
      ],
      "uri": "jbr:text-tanach-19-2-11",
      "jbo:text": "ויאמר יהוה לדג ויקא את יונה אל היבשה",
      "jbo:textNikud": "וַיֹּאמֶר יְהוָה לַדָּג וַיָּקֵא אֶת יוֹנָה אֶל הַיַּבָּשָׁה",
      "rdfs:label": "יונה ב יא",
      "jbo:book": "jbr:book-tanach-yona",
      "jbo:position": "14556"
    },
    {
      "jbo:within": [
        "jbr:section-tanach-19-3"
      ],
      "uri": "jbr:text-tanach-19-3-1",
      "jbo:text": "ויהי דבר יהוה אל יונה שנית לאמר",
      "jbo:textNikud": "וַיְהִי דְבַר יְהוָה אֶל יוֹנָה שֵׁנִית לֵאמֹר",
      "rdfs:label": "יונה ג א",
      "jbo:book": "jbr:book-tanach-yona",
      "jbo:position": "14557"
    },
    {
      "jbo:within": [
        "jbr:section-tanach-19-3"
      ],
      "uri": "jbr:text-tanach-19-3-2",
      "jbo:text": "קום לך אל נינוה העיר הגדולה וקרא אליה את הקריאה אשר אנכי דבר אליך",
      "jbo:textNikud": "קוּם לֵךְ אֶל נִינְוֵה הָעִיר הַגְּדוֹלָה וִּקְרָא אֵלֶיהָ אֶת הַקְּרִיאָה אֲשֶׁר אָנֹכִי דֹּבֵר אֵלֶיךָ",
      "rdfs:label": "יונה ג ב",
      "jbo:book": "jbr:book-tanach-yona",
      "jbo:position": "14558"
    },
    {
      "jbo:within": [
        "jbr:section-tanach-19-3"
      ],
      "uri": "jbr:text-tanach-19-3-3",
      "jbo:text": "ויקם יונה וילך אל נינוה כדבר יהוה ונינוה היתה עיר גדולה לאלהים מהלך שלשת ימים",
      "jbo:textNikud": "וַיָּקָם יוֹנָה וַיֵּלֶךְ אֶל נִינְוֶה כִּדְבַר יְהוָה וְנִינְוֵה הָיְתָה עִיר גְּדוֹלָה לֵאלֹהִים מַהֲלַךְ שְׁלֹשֶׁת יָמִים",
      "rdfs:label": "יונה ג ג",
      "jbo:book": "jbr:book-tanach-yona",
      "jbo:position": "14559"
    },
    {
      "jbo:within": [
        "jbr:section-tanach-19-3"
      ],
      "uri": "jbr:text-tanach-19-3-4",
      "jbo:text": "ויחל יונה לבוא בעיר מהלך יום אחד ויקרא ויאמר עוד ארבעים יום ונינוה נהפכת",
      "jbo:textNikud": "וַיָּחֶל יוֹנָה לָבוֹא בָעִיר מַהֲלַךְ יוֹם אֶחָד וַיִּקְרָא וַיֹּאמַר עוֹד אַרְבָּעִים יוֹם וְנִינְוֵה נֶהְפָּכֶת",
      "rdfs:label": "יונה ג ד",
      "jbo:book": "jbr:book-tanach-yona",
      "jbo:position": "14560"
    },
    {
      "jbo:within": [
        "jbr:section-tanach-19-3"
      ],
      "uri": "jbr:text-tanach-19-3-5",
      "jbo:text": "ויאמינו אנשי נינוה באלהים ויקראו צום וילבשו שקים מגדולם ועד קטנם",
      "jbo:textNikud": "וַיַּאֲמִינוּ אַנְשֵׁי נִינְוֵה בֵּאלֹהִים וַיִּקְרְאוּ צוֹם וַיִּלְבְּשׁוּ שַׂקִּים מִגְּדוֹלָם וְעַד קְטַנָּם",
      "rdfs:label": "יונה ג ה",
      "jbo:book": "jbr:book-tanach-yona",
      "jbo:position": "14561"
    },
    {
      "jbo:within": [
        "jbr:section-tanach-19-3"
      ],
      "uri": "jbr:text-tanach-19-3-6",
      "jbo:text": "ויגע הדבר אל מלך נינוה ויקם מכסאו ויעבר אדרתו מעליו ויכס שק וישב על האפר",
      "jbo:textNikud": "וַיִּגַּע הַדָּבָר אֶל מֶלֶך נִינְוֵה וַיָּקָם מִכִּסְאוֹ וַיַּעֲבֵר אַדַּרְתּוֹ מֵעָלָיו וַיְכַס שַׂק וַיֵּשֶׁב עַל הָאֵפֶר",
      "rdfs:label": "יונה ג ו",
      "jbo:book": "jbr:book-tanach-yona",
      "jbo:position": "14562"
    },
    {
      "jbo:within": [
        "jbr:section-tanach-19-3"
      ],
      "uri": "jbr:text-tanach-19-3-7",
      "jbo:text": "ויזעק ויאמר בנינוה מטעם המלך וגדליו לאמר האדם והבהמה הבקר והצאן אל יטעמו מאומה אל ירעו ומים אל ישתו",
      "jbo:textNikud": "וַיַּזְעֵק וַיֹּאמֶר בְּנִינְוֵה מִטַּעַם הַמֶּלֶךְ וּגְדֹלָיו לֵאמֹר הָאָדָם וְהַבְּהֵמָה הַבָּקָר וְהַצֹּאן אַל יִטְעֲמוּ מְאוּמָה אַל יִרְעוּ וּמַיִם אַל יִשְׁתּוּ",
      "rdfs:label": "יונה ג ז",
      "jbo:book": "jbr:book-tanach-yona",
      "jbo:position": "14563"
    },
    {
      "jbo:within": [
        "jbr:section-tanach-19-3"
      ],
      "uri": "jbr:text-tanach-19-3-8",
      "jbo:text": "ויתכסו שקים האדם והבהמה ויקראו אל אלהים בחזקה וישבו איש מדרכו הרעה ומן החמס אשר בכפיהם",
      "jbo:textNikud": "וְיִתְכַּסּוּ שַׂקִּים הָאָדָם וְהַבְּהֵמָה וְיִקְרְאוּ אֶל אֱלֹהִים בְּחָזְקָה וְיָשֻׁבוּ אִישׁ מִדַּרְכּוֹ הָרָעָה וּמִן הֶחָמָס אֲשֶׁר בְּכַפֵּיהֶם",
      "rdfs:label": "יונה ג ח",
      "jbo:book": "jbr:book-tanach-yona",
      "jbo:position": "14564"
    },
    {
      "jbo:within": [
        "jbr:section-tanach-19-3"
      ],
      "uri": "jbr:text-tanach-19-3-9",
      "jbo:text": "מי יודע ישוב ונחם האלהים ושב מחרון אפו ולא נאבד",
      "jbo:textNikud": "מִי יוֹדֵעַ יָשׁוּב וְנִחַם הָאֱלֹהִים וְשָׁב מֵחֲרוֹן אַפּוֹ וְלֹא נֹאבֵד",
      "rdfs:label": "יונה ג ט",
      "jbo:book": "jbr:book-tanach-yona",
      "jbo:position": "14565"
    },
    {
      "jbo:within": [
        "jbr:section-tanach-19-3"
      ],
      "uri": "jbr:text-tanach-19-3-10",
      "jbo:text": "וירא האלהים את מעשיהם כי שבו מדרכם הרעה וינחם האלהים על הרעה אשר דבר לעשות להם ולא עשה",
      "jbo:textNikud": "וַיַּרְא הָאֱלֹהִים אֶת מַעֲשֵׂיהֶם כִּי שָׁבוּ מִדַּרְכָּם הָרָעָה וַיִּנָּחֶם הָאֱלֹהִים עַל הָרָעָה אֲשֶׁר דִּבֶּר לַעֲשׂוֹת לָהֶם וְלֹא עָשָׂה",
      "rdfs:label": "יונה ג י",
      "jbo:book": "jbr:book-tanach-yona",
      "jbo:position": "14566"
    },
    {
      "jbo:within": [
        "jbr:section-tanach-19-4"
      ],
      "uri": "jbr:text-tanach-19-4-1",
      "jbo:text": "וירע אל יונה רעה גדולה ויחר לו",
      "jbo:textNikud": "וַיֵּרַע אֶל יוֹנָה רָעָה גְדוֹלָה וַיִּחַר לוֹ",
      "rdfs:label": "יונה ד א",
      "jbo:book": "jbr:book-tanach-yona",
      "jbo:position": "14567"
    },
    {
      "jbo:within": [
        "jbr:section-tanach-19-4"
      ],
      "uri": "jbr:text-tanach-19-4-2",
      "jbo:text": "ויתפלל אל יהוה ויאמר אנה יהוה הלוא זה דברי עד היותי על אדמתי על כן קדמתי לברח תרשישה כי ידעתי כי אתה אל חנון ורחום ארך אפים ורב חסד ונחם על הרעה",
      "jbo:textNikud": "וַיִּתְפַּלֵּל אֶל יְהוָה וַיֹּאמַר אָנָּה יְהוָה הֲלוֹא זֶה דְבָרִי עַד הֱיוֹתִי עַל אַדְמָתִי עַל כֵּן קִדַּמְתִּי לִבְרֹחַ תַּרְשִׁישָׁה כִּי יָדַעְתִּי כִּי אַתָּה אֵל חַנּוּן וְרַחוּם אֶרֶךְ אַפַּיִם וְרַב חֶסֶד וְנִחָם עַל הָרָעָה",
      "rdfs:label": "יונה ד ב",
      "jbo:book": "jbr:book-tanach-yona",
      "jbo:position": "14568"
    },
    {
      "jbo:within": [
        "jbr:section-tanach-19-4"
      ],
      "uri": "jbr:text-tanach-19-4-3",
      "jbo:text": "ועתה יהוה קח נא את נפשי ממני כי טוב מותי מחיי",
      "jbo:textNikud": "וְעַתָּה יְהוָה קַח נָא אֶת נַפְשִׁי מִמֶּנִּי כִּי טוֹב מוֹתִי מֵחַיָּי",
      "rdfs:label": "יונה ד ג",
      "jbo:book": "jbr:book-tanach-yona",
      "jbo:position": "14569"
    },
    {
      "jbo:within": [
        "jbr:section-tanach-19-4"
      ],
      "uri": "jbr:text-tanach-19-4-4",
      "jbo:text": "ויאמר יהוה ההיטב חרה לך",
      "jbo:textNikud": "וַיֹּאמֶר יְהוָה הַהֵיטֵב חָרָה לָךְ",
      "rdfs:label": "יונה ד ד",
      "jbo:book": "jbr:book-tanach-yona",
      "jbo:position": "14570"
    },
    {
      "jbo:within": [
        "jbr:section-tanach-19-4"
      ],
      "uri": "jbr:text-tanach-19-4-5",
      "jbo:text": "ויצא יונה מן העיר וישב מקדם לעיר ויעש לו שם סכה וישב תחתיה בצל עד אשר יראה מה יהיה בעיר",
      "jbo:textNikud": "וַיֵּצֵא יוֹנָה מִן הָעִיר וַיֵּשֶׁב מִקֶּדֶם לָעִיר וַיַּעַשׂ לוֹ שָׁם סֻכָּה וַיֵּשֶׁב תַּחְתֶּיהָ בַּצֵּל עַד אֲשֶׁר יִרְאֶה מַה יִּהְיֶה בָּעִיר",
      "rdfs:label": "יונה ד ה",
      "jbo:book": "jbr:book-tanach-yona",
      "jbo:position": "14571"
    },
    {
      "jbo:within": [
        "jbr:section-tanach-19-4"
      ],
      "uri": "jbr:text-tanach-19-4-6",
      "jbo:text": "וימן יהוה אלהים קיקיון ויעל מעל ליונה להיות צל על ראשו להציל לו מרעתו וישמח יונה על הקיקיון שמחה גדולה",
      "jbo:textNikud": "וַיְמַן יְהוָה אֱלֹהִים קִיקָיוֹן וַיַּעַל מֵעַל לְיוֹנָה לִהְיוֹת צֵל עַל רֹאשׁוֹ לְהַצִּיל לוֹ מֵרָעָתוֹ וַיִּשְׂמַח יוֹנָה עַל הַקִּיקָיוֹן שִׂמְחָה גְדוֹלָה",
      "rdfs:label": "יונה ד ו",
      "jbo:book": "jbr:book-tanach-yona",
      "jbo:position": "14572"
    },
    {
      "jbo:within": [
        "jbr:section-tanach-19-4"
      ],
      "uri": "jbr:text-tanach-19-4-7",
      "jbo:text": "וימן האלהים תולעת בעלות השחר למחרת ותך את הקיקיון וייבש",
      "jbo:textNikud": "וַיְמַן הָאֱלֹהִים תּוֹלַעַת בַּעֲלוֹת הַשַּׁחַר לַמָּחֳרָת וַתַּךְ אֶת הַקִּיקָיוֹן וַיִּיבָשׁ",
      "rdfs:label": "יונה ד ז",
      "jbo:book": "jbr:book-tanach-yona",
      "jbo:position": "14573"
    },
    {
      "jbo:within": [
        "jbr:section-tanach-19-4"
      ],
      "uri": "jbr:text-tanach-19-4-8",
      "jbo:text": "ויהי כזרח השמש וימן אלהים רוח קדים חרישית ותך השמש על ראש יונה ויתעלף וישאל את נפשו למות ויאמר טוב מותי מחיי",
      "jbo:textNikud": "וַיְהִי כִּזְרֹחַ הַשֶּׁמֶשׁ וַיְמַן אֱלֹהִים רוּחַ קָדִים חֲרִישִׁית וַתַּךְ הַשֶּׁמֶשׁ עַל רֹאשׁ יוֹנָה וַיִּתְעַלָּף וַיִּשְׁאַל אֶת נַפְשׁוֹ לָמוּת וַיֹּאמֶר טוֹב מוֹתִי מֵחַיָּי",
      "rdfs:label": "יונה ד ח",
      "jbo:book": "jbr:book-tanach-yona",
      "jbo:position": "14574"
    },
    {
      "jbo:within": [
        "jbr:section-tanach-19-4"
      ],
      "uri": "jbr:text-tanach-19-4-9",
      "jbo:text": "ויאמר אלהים אל יונה ההיטב חרה לך על הקיקיון ויאמר היטב חרה לי עד מות",
      "jbo:textNikud": "וַיֹּאמֶר אֱלֹהִים אֶל יוֹנָה הַהֵיטֵב חָרָה לְךָ עַל הַקִּיקָיוֹן וַיֹּאמֶר הֵיטֵב חָרָה לִי עַד מָוֶת",
      "rdfs:label": "יונה ד ט",
      "jbo:book": "jbr:book-tanach-yona",
      "jbo:position": "14575"
    },
    {
      "jbo:within": [
        "jbr:section-tanach-19-4"
      ],
      "uri": "jbr:text-tanach-19-4-10",
      "jbo:text": "ויאמר יהוה אתה חסת על הקיקיון אשר לא עמלת בו ולא גדלתו שבן לילה היה ובן לילה אבד",
      "jbo:textNikud": "וַיֹּאמֶר יְהוָה אַתָּה חַסְתָּ עַל הַקִּיקָיוֹן אֲשֶׁר לֹא עָמַלְתָּ בּוֹ וְלֹא גִדַּלְתּוֹ שֶׁבִּן לַיְלָה הָיָה וּבִן לַיְלָה אָבָד",
      "rdfs:label": "יונה ד י",
      "jbo:book": "jbr:book-tanach-yona",
      "jbo:position": "14576"
    },
    {
      "jbo:within": [
        "jbr:section-tanach-19-4"
      ],
      "uri": "jbr:text-tanach-19-4-11",
      "jbo:text": "ואני לא אחוס על נינוה העיר הגדולה אשר יש בה הרבה משתים עשרה רבו אדם אשר לא ידע בין ימינו לשמאלו ובהמה רבה",
      "jbo:textNikud": "וַאֲנִי לֹא אָחוּס עַל נִינְוֵה הָעִיר הַגְּדוֹלָה אֲשֶׁר יֶשׁ בָּהּ הַרְבֵּה מִשְׁתֵּים עֶשְׂרֵה רִבּוֹ אָדָם אֲשֶׁר לֹא יָדַע בֵּין יְמִינוֹ לִשְׂמֹאלוֹ וּבְהֵמָה רַבָּה",
      "rdfs:label": "יונה ד יא",
      "jbo:book": "jbr:book-tanach-yona",
      "jbo:position": "14577"
    }
  ]
}