{"subjects":[{"uri":"jbr:tanach-26-1-1","text":"משא דבר יהוה אל ישראל ביד מלאכי","titles":[{"title":"מלאכי א א"},{"title":"מלאכי פרק א פסוק א"}]},{"uri":"jbr:tanach-26-1-2","text":"אהבתי אתכם אמר יהוה ואמרתם במה אהבתנו הלוא אח עשו ליעקב נאם יהוה ואהב את יעקב","titles":[{"title":"מלאכי א ב"},{"title":"מלאכי פרק א פסוק ב"}]},{"uri":"jbr:tanach-26-1-3","text":"ואת עשו שנאתי ואשים את הריו שממה ואת נחלתו לתנות מדבר","titles":[{"title":"מלאכי א ג"},{"title":"מלאכי פרק א פסוק ג"}]},{"uri":"jbr:tanach-26-1-4","text":"כי תאמר אדום רששנו ונשוב ונבנה חרבות כה אמר יהוה צבאות המה יבנו ואני אהרוס וקראו להם גבול רשעה והעם אשר זעם יהוה עד עולם","titles":[{"title":"מלאכי א ד"},{"title":"מלאכי פרק א פסוק ד"}]},{"uri":"jbr:tanach-26-1-5","text":"ועיניכם תראינה ואתם תאמרו יגדל יהוה מעל לגבול ישראל","titles":[{"title":"מלאכי א ה"},{"title":"מלאכי פרק א פסוק ה"}]},{"uri":"jbr:tanach-26-1-6","text":"בן יכבד אב ועבד אדניו ואם אב אני איה כבודי ואם אדונים אני איה מוראי אמר יהוה צבאות לכם הכהנים בוזי שמי ואמרתם במה בזינו את שמך","titles":[{"title":"מלאכי א ו"},{"title":"מלאכי פרק א פסוק ו"}]},{"uri":"jbr:tanach-26-1-7","text":"מגישים על מזבחי לחם מגאל ואמרתם במה גאלנוך באמרכם שלחן יהוה נבזה הוא","titles":[{"title":"מלאכי א ז"},{"title":"מלאכי פרק א פסוק ז"}]},{"uri":"jbr:tanach-26-1-8","text":"וכי תגשון עור לזבח אין רע וכי תגישו פסח וחלה אין רע הקריבהו נא לפחתך הירצך או הישא פניך אמר יהוה צבאות","titles":[{"title":"מלאכי א ח"},{"title":"מלאכי פרק א פסוק ח"}]},{"uri":"jbr:tanach-26-1-9","text":"ועתה חלו נא פני אל ויחננו מידכם היתה זאת הישא מכם פנים אמר יהוה צבאות","titles":[{"title":"מלאכי א ט"},{"title":"מלאכי פרק א פסוק ט"}]},{"uri":"jbr:tanach-26-1-10","text":"מי גם בכם ויסגר דלתים ולא תאירו מזבחי חנם אין לי חפץ בכם אמר יהוה צבאות ומנחה לא ארצה מידכם","titles":[{"title":"מלאכי א י"},{"title":"מלאכי פרק א פסוק י"}]},{"uri":"jbr:tanach-26-1-11","text":"כי ממזרח שמש ועד מבואו גדול שמי בגוים ובכל מקום מקטר מגש לשמי ומנחה טהורה כי גדול שמי בגוים אמר יהוה צבאות","titles":[{"title":"מלאכי א יא"},{"title":"מלאכי פרק א פסוק יא"}]},{"uri":"jbr:tanach-26-1-12","text":"ואתם מחללים אותו באמרכם שלחן אדני מגאל הוא וניבו נבזה אכלו","titles":[{"title":"מלאכי א יב"},{"title":"מלאכי פרק א פסוק יב"}]},{"uri":"jbr:tanach-26-1-13","text":"ואמרתם הנה מתלאה והפחתם אותו אמר יהוה צבאות והבאתם גזול ואת הפסח ואת החולה והבאתם את המנחה הארצה אותה מידכם אמר יהוה","titles":[{"title":"מלאכי א יג"},{"title":"מלאכי פרק א פסוק יג"}]},{"uri":"jbr:tanach-26-1-14","text":"וארור נוכל ויש בעדרו זכר ונדר וזבח משחת לאדני כי מלך גדול אני אמר יהוה צבאות ושמי נורא בגוים","titles":[{"title":"מלאכי א יד"},{"title":"מלאכי פרק א פסוק יד"}]},{"uri":"jbr:tanach-26-2-1","text":"ועתה אליכם המצוה הזאת הכהנים","titles":[{"title":"מלאכי ב א"},{"title":"מלאכי פרק ב פסוק א"}]},{"uri":"jbr:tanach-26-2-2","text":"אם לא תשמעו ואם לא תשימו על לב לתת כבוד לשמי אמר יהוה צבאות ושלחתי בכם את המארה וארותי את ברכותיכם וגם ארותיה כי אינכם שמים על לב","titles":[{"title":"מלאכי ב ב"},{"title":"מלאכי פרק ב פסוק ב"}]},{"uri":"jbr:tanach-26-2-3","text":"הנני גער לכם את הזרע וזריתי פרש על פניכם פרש חגיכם ונשא אתכם אליו","titles":[{"title":"מלאכי ב ג"},{"title":"מלאכי פרק ב פסוק ג"}]},{"uri":"jbr:tanach-26-2-4","text":"וידעתם כי שלחתי אליכם את המצוה הזאת להיות בריתי את לוי אמר יהוה צבאות","titles":[{"title":"מלאכי ב ד"},{"title":"מלאכי פרק ב פסוק ד"}]},{"uri":"jbr:tanach-26-2-5","text":"בריתי היתה אתו החיים והשלום ואתנם לו מורא וייראני ומפני שמי נחת הוא","titles":[{"title":"מלאכי ב ה"},{"title":"מלאכי פרק ב פסוק ה"}]},{"uri":"jbr:tanach-26-2-6","text":"תורת אמת היתה בפיהו ועולה לא נמצא בשפתיו בשלום ובמישור הלך אתי ורבים השיב מעון","titles":[{"title":"מלאכי ב ו"},{"title":"מלאכי פרק ב פסוק ו"}]},{"uri":"jbr:tanach-26-2-7","text":"כי שפתי כהן ישמרו דעת ותורה יבקשו מפיהו כי מלאך יהוה צבאות הוא","titles":[{"title":"מלאכי ב ז"},{"title":"מלאכי פרק ב פסוק ז"}]},{"uri":"jbr:tanach-26-2-8","text":"ואתם סרתם מן הדרך הכשלתם רבים בתורה שחתם ברית הלוי אמר יהוה צבאות","titles":[{"title":"מלאכי ב ח"},{"title":"מלאכי פרק ב פסוק ח"}]},{"uri":"jbr:tanach-26-2-9","text":"וגם אני נתתי אתכם נבזים ושפלים לכל העם כפי אשר אינכם שמרים את דרכי ונשאים פנים בתורה","titles":[{"title":"מלאכי ב ט"},{"title":"מלאכי פרק ב פסוק ט"}]},{"uri":"jbr:tanach-26-2-10","text":"הלוא אב אחד לכלנו הלוא אל אחד בראנו מדוע נבגד איש באחיו לחלל ברית אבתינו","titles":[{"title":"מלאכי ב י"},{"title":"מלאכי פרק ב פסוק י"}]},{"uri":"jbr:tanach-26-2-11","text":"בגדה יהודה ותועבה נעשתה בישראל ובירושלם כי חלל יהודה קדש יהוה אשר אהב ובעל בת אל נכר","titles":[{"title":"מלאכי ב יא"},{"title":"מלאכי פרק ב פסוק יא"}]},{"uri":"jbr:tanach-26-2-12","text":"יכרת יהוה לאיש אשר יעשנה ער וענה מאהלי יעקב ומגיש מנחה ליהוה צבאות","titles":[{"title":"מלאכי ב יב"},{"title":"מלאכי פרק ב פסוק יב"}]},{"uri":"jbr:tanach-26-2-13","text":"וזאת שנית תעשו כסות דמעה את מזבח יהוה בכי ואנקה מאין עוד פנות אל המנחה ולקחת רצון מידכם","titles":[{"title":"מלאכי ב יג"},{"title":"מלאכי פרק ב פסוק יג"}]},{"uri":"jbr:tanach-26-2-14","text":"ואמרתם על מה על כי יהוה העיד בינך ובין אשת נעוריך אשר אתה בגדתה בה והיא חברתך ואשת בריתך","titles":[{"title":"מלאכי ב יד"},{"title":"מלאכי פרק ב פסוק יד"}]},{"uri":"jbr:tanach-26-2-15","text":"ולא אחד עשה ושאר רוח לו ומה האחד מבקש זרע אלהים ונשמרתם ברוחכם ובאשת נעוריך אל יבגד","titles":[{"title":"מלאכי ב טו"},{"title":"מלאכי פרק ב פסוק טו"}]},{"uri":"jbr:tanach-26-2-16","text":"כי שנא שלח אמר יהוה אלהי ישראל וכסה חמס על לבושו אמר יהוה צבאות ונשמרתם ברוחכם ולא תבגדו","titles":[{"title":"מלאכי ב טז"},{"title":"מלאכי פרק ב פסוק טז"}]},{"uri":"jbr:tanach-26-2-17","text":"הוגעתם יהוה בדבריכם ואמרתם במה הוגענו באמרכם כל עשה רע טוב בעיני יהוה ובהם הוא חפץ או איה אלהי המשפט","titles":[{"title":"מלאכי ב יז"},{"title":"מלאכי פרק ב פסוק יז"}]},{"uri":"jbr:tanach-26-3-1","text":"הנני שלח מלאכי ופנה דרך לפני ופתאם יבוא אל היכלו האדון אשר אתם מבקשים ומלאך הברית אשר אתם חפצים הנה בא אמר יהוה צבאות","titles":[{"title":"מלאכי ג א"},{"title":"מלאכי פרק ג פסוק א"}]},{"uri":"jbr:tanach-26-3-2","text":"ומי מכלכל את יום בואו ומי העמד בהראותו כי הוא כאש מצרף וכברית מכבסים","titles":[{"title":"מלאכי ג ב"},{"title":"מלאכי פרק ג פסוק ב"}]},{"uri":"jbr:tanach-26-3-3","text":"וישב מצרף ומטהר כסף וטהר את בני לוי וזקק אתם כזהב וככסף והיו ליהוה מגישי מנחה בצדקה","titles":[{"title":"מלאכי ג ג"},{"title":"מלאכי פרק ג פסוק ג"}]},{"uri":"jbr:tanach-26-3-4","text":"וערבה ליהוה מנחת יהודה וירושלם כימי עולם וכשנים קדמניות","titles":[{"title":"מלאכי ג ד"},{"title":"מלאכי פרק ג פסוק ד"}]},{"uri":"jbr:tanach-26-3-5","text":"וקרבתי אליכם למשפט והייתי עד ממהר במכשפים ובמנאפים ובנשבעים לשקר ובעשקי שכר שכיר אלמנה ויתום ומטי גר ולא יראוני אמר יהוה צבאות","titles":[{"title":"מלאכי ג ה"},{"title":"מלאכי פרק ג פסוק ה"}]},{"uri":"jbr:tanach-26-3-6","text":"כי אני יהוה לא שניתי ואתם בני יעקב לא כליתם","titles":[{"title":"מלאכי ג ו"},{"title":"מלאכי פרק ג פסוק ו"}]},{"uri":"jbr:tanach-26-3-7","text":"למימי אבתיכם סרתם מחקי ולא שמרתם שובו אלי ואשובה אליכם אמר יהוה צבאות ואמרתם במה נשוב","titles":[{"title":"מלאכי ג ז"},{"title":"מלאכי פרק ג פסוק ז"}]},{"uri":"jbr:tanach-26-3-8","text":"היקבע אדם אלהים כי אתם קבעים אתי ואמרתם במה קבענוך המעשר והתרומה","titles":[{"title":"מלאכי ג ח"},{"title":"מלאכי פרק ג פסוק ח"}]},{"uri":"jbr:tanach-26-3-9","text":"במארה אתם נארים ואתי אתם קבעים הגוי כלו","titles":[{"title":"מלאכי ג ט"},{"title":"מלאכי פרק ג פסוק ט"}]},{"uri":"jbr:tanach-26-3-10","text":"הביאו את כל המעשר אל בית האוצר ויהי טרף בביתי ובחנוני נא בזאת אמר יהוה צבאות אם לא אפתח לכם את ארבות השמים והריקתי לכם ברכה עד בלי די","titles":[{"title":"מלאכי ג י"},{"title":"מלאכי פרק ג פסוק י"}]},{"uri":"jbr:tanach-26-3-11","text":"וגערתי לכם באכל ולא ישחת לכם את פרי האדמה ולא תשכל לכם הגפן בשדה אמר יהוה צבאות","titles":[{"title":"מלאכי ג יא"},{"title":"מלאכי פרק ג פסוק יא"}]},{"uri":"jbr:tanach-26-3-12","text":"ואשרו אתכם כל הגוים כי תהיו אתם ארץ חפץ אמר יהוה צבאות","titles":[{"title":"מלאכי ג יב"},{"title":"מלאכי פרק ג פסוק יב"}]},{"uri":"jbr:tanach-26-3-13","text":"חזקו עלי דבריכם אמר יהוה ואמרתם מה נדברנו עליך","titles":[{"title":"מלאכי ג יג"},{"title":"מלאכי פרק ג פסוק יג"}]},{"uri":"jbr:tanach-26-3-14","text":"אמרתם שוא עבד אלהים ומה בצע כי שמרנו משמרתו וכי הלכנו קדרנית מפני יהוה צבאות","titles":[{"title":"מלאכי ג יד"},{"title":"מלאכי פרק ג פסוק יד"}]},{"uri":"jbr:tanach-26-3-15","text":"ועתה אנחנו מאשרים זדים גם נבנו עשי רשעה גם בחנו אלהים וימלטו","titles":[{"title":"מלאכי ג טו"},{"title":"מלאכי פרק ג פסוק טו"}]},{"uri":"jbr:tanach-26-3-16","text":"אז נדברו יראי יהוה איש אל רעהו ויקשב יהוה וישמע ויכתב ספר זכרון לפניו ליראי יהוה ולחשבי שמו","titles":[{"title":"מלאכי ג טז"},{"title":"מלאכי פרק ג פסוק טז"}]},{"uri":"jbr:tanach-26-3-17","text":"והיו לי אמר יהוה צבאות ליום אשר אני עשה סגלה וחמלתי עליהם כאשר יחמל איש על בנו העבד אתו","titles":[{"title":"מלאכי ג יז"},{"title":"מלאכי פרק ג פסוק יז"}]},{"uri":"jbr:tanach-26-3-18","text":"ושבתם וראיתם בין צדיק לרשע בין עבד אלהים לאשר לא עבדו","titles":[{"title":"מלאכי ג יח"},{"title":"מלאכי פרק ג פסוק יח"}]},{"uri":"jbr:tanach-26-3-19","text":"כי הנה היום בא בער כתנור והיו כל זדים וכל עשה רשעה קש ולהט אתם היום הבא אמר יהוה צבאות אשר לא יעזב להם שרש וענף","titles":[{"title":"מלאכי ג יט"},{"title":"מלאכי פרק ג פסוק יט"}]},{"uri":"jbr:tanach-26-3-20","text":"וזרחה לכם יראי שמי שמש צדקה ומרפא בכנפיה ויצאתם ופשתם כעגלי מרבק","titles":[{"title":"מלאכי ג כ"},{"title":"מלאכי פרק ג פסוק כ"}]},{"uri":"jbr:tanach-26-3-21","text":"ועסותם רשעים כי יהיו אפר תחת כפות רגליכם ביום אשר אני עשה אמר יהוה צבאות","titles":[{"title":"מלאכי ג כא"},{"title":"מלאכי פרק ג פסוק כא"}]},{"uri":"jbr:tanach-26-3-22","text":"זכרו תורת משה עבדי אשר צויתי אותו בחרב על כל ישראל חקים ומשפטים","titles":[{"title":"מלאכי ג כב"},{"title":"מלאכי פרק ג פסוק כב"}]},{"uri":"jbr:tanach-26-3-23","text":"הנה אנכי שלח לכם את אליה הנביא לפני בוא יום יהוה הגדול והנורא","titles":[{"title":"מלאכי ג כג"},{"title":"מלאכי פרק ג פסוק כג"}]},{"uri":"jbr:tanach-26-3-24","text":"והשיב לב אבות על בנים ולב בנים על אבותם פן אבוא והכיתי את הארץ חרם","titles":[{"title":"מלאכי ג כד"},{"title":"מלאכי פרק ג פסוק כד"}]}]}