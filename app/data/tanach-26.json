{
  "subjects": [
    {
      "jbo:within": [
        "jbr:section-tanach-26-1"
      ],
      "uri": "jbr:text-tanach-26-1-1",
      "jbo:text": "משא דבר יהוה אל ישראל ביד מלאכי",
      "jbo:textNikud": "מַשָּׂא דְבַר יְהוָה אֶל יִשְׂרָאֵל בְּיַד מַלְאָכִי",
      "rdfs:label": "מלאכי א א",
      "jbo:book": "jbr:book-tanach-malachi",
      "jbo:position": "15088"
    },
    {
      "jbo:within": [
        "jbr:section-tanach-26-1"
      ],
      "uri": "jbr:text-tanach-26-1-2",
      "jbo:text": "אהבתי אתכם אמר יהוה ואמרתם במה אהבתנו הלוא אח עשו ליעקב נאם יהוה ואהב את יעקב",
      "jbo:textNikud": "אָהַבְתִּי אֶתְכֶם אָמַר יְהוָה וַאֲמַרְתֶּם בַּמָּה אֲהַבְתָּנוּ הֲלוֹא אָח עֵשָׂו לְיַעֲקֹב נְאֻם יְהוָה וָאֹהַב אֶת יַעֲקֹב",
      "rdfs:label": "מלאכי א ב",
      "jbo:book": "jbr:book-tanach-malachi",
      "jbo:position": "15089"
    },
    {
      "jbo:within": [
        "jbr:section-tanach-26-1"
      ],
      "uri": "jbr:text-tanach-26-1-3",
      "jbo:text": "ואת עשו שנאתי ואשים את הריו שממה ואת נחלתו לתנות מדבר",
      "jbo:textNikud": "וְאֶת עֵשָׂו שָׂנֵאתִי וָאָשִׂים אֶת הָרָיו שְׁמָמָה וְאֶת נַחֲלָתוֹ לְתַנּוֹת מִדְבָּר",
      "rdfs:label": "מלאכי א ג",
      "jbo:book": "jbr:book-tanach-malachi",
      "jbo:position": "15090"
    },
    {
      "jbo:within": [
        "jbr:section-tanach-26-1"
      ],
      "uri": "jbr:text-tanach-26-1-4",
      "jbo:text": "כי תאמר אדום רששנו ונשוב ונבנה חרבות כה אמר יהוה צבאות המה יבנו ואני אהרוס וקראו להם גבול רשעה והעם אשר זעם יהוה עד עולם",
      "jbo:textNikud": "כִּי תֹאמַר אֱדוֹם רֻשַּׁשְׁנוּ וְנָשׁוּב וְנִבְנֶה חֳרָבוֹת כֹּה אָמַר יְהוָה צְבָאוֹת הֵמָּה יִבְנוּ וַאֲנִי אֶהֱרוֹס וְקָרְאוּ לָהֶם גְּבוּל רִשְׁעָה וְהָעָם אֲשֶׁר זָעַם יְהוָה עַד עוֹלָם",
      "rdfs:label": "מלאכי א ד",
      "jbo:book": "jbr:book-tanach-malachi",
      "jbo:position": "15091"
    },
    {
      "jbo:within": [
        "jbr:section-tanach-26-1"
      ],
      "uri": "jbr:text-tanach-26-1-5",
      "jbo:text": "ועיניכם תראינה ואתם תאמרו יגדל יהוה מעל לגבול ישראל",
      "jbo:textNikud": "וְעֵינֵיכֶם תִּרְאֶינָה וְאַתֶּם תֹּאמְרוּ יִגְדַּל יְהוָה מֵעַל לִגְבוּל יִשְׂרָאֵל",
      "rdfs:label": "מלאכי א ה",
      "jbo:book": "jbr:book-tanach-malachi",
      "jbo:position": "15092"
    },
    {
      "jbo:within": [
        "jbr:section-tanach-26-1"
      ],
      "uri": "jbr:text-tanach-26-1-6",
      "jbo:text": "בן יכבד אב ועבד אדניו ואם אב אני איה כבודי ואם אדונים אני איה מוראי אמר יהוה צבאות לכם הכהנים בוזי שמי ואמרתם במה בזינו את שמך",
      "jbo:textNikud": "בֵּן יְכַבֵּד אָב וְעֶבֶד אֲדֹנָיו וְאִם אָב אָנִי אַיֵּה כְבוֹדִי וְאִם אֲדוֹנִים אָנִי אַיֵּה מוֹרָאִי אָמַר יְהוָה צְבָאוֹת לָכֶם הַכֹּהֲנִים בּוֹזֵי שְׁמִי וַאֲמַרְתֶּם בַּמֶּה בָזִינוּ אֶת שְׁמֶךָ",
      "rdfs:label": "מלאכי א ו",
      "jbo:book": "jbr:book-tanach-malachi",
      "jbo:position": "15093"
    },
    {
      "jbo:within": [
        "jbr:section-tanach-26-1"
      ],
      "uri": "jbr:text-tanach-26-1-7",
      "jbo:text": "מגישים על מזבחי לחם מגאל ואמרתם במה גאלנוך באמרכם שלחן יהוה נבזה הוא",
      "jbo:textNikud": "מַגִּישִׁים עַל מִזְבְּחִי לֶחֶם מְגֹאָל וַאֲמַרְתֶּם בַּמֶּה גֵאַלְנוּךָ בֶּאֱמָרְכֶם שֻׁלְחַן יְהוָה נִבְזֶה הוּא",
      "rdfs:label": "מלאכי א ז",
      "jbo:book": "jbr:book-tanach-malachi",
      "jbo:position": "15094"
    },
    {
      "jbo:within": [
        "jbr:section-tanach-26-1"
      ],
      "uri": "jbr:text-tanach-26-1-8",
      "jbo:text": "וכי תגשון עור לזבח אין רע וכי תגישו פסח וחלה אין רע הקריבהו נא לפחתך הירצך או הישא פניך אמר יהוה צבאות",
      "jbo:textNikud": "וְכִי תַגִּשׁוּן עִוֵּר לִזְבֹּחַ אֵין רָע וְכִי תַגִּישׁוּ פִּסֵּחַ וְחֹלֶה אֵין רָע הַקְרִיבֵהוּ נָא לְפֶחָתֶךָ הֲיִרְצְךָ אוֹ הֲיִשָּׂא פָנֶיךָ אָמַר יְהוָה צְבָאוֹת",
      "rdfs:label": "מלאכי א ח",
      "jbo:book": "jbr:book-tanach-malachi",
      "jbo:position": "15095"
    },
    {
      "jbo:within": [
        "jbr:section-tanach-26-1"
      ],
      "uri": "jbr:text-tanach-26-1-9",
      "jbo:text": "ועתה חלו נא פני אל ויחננו מידכם היתה זאת הישא מכם פנים אמר יהוה צבאות",
      "jbo:textNikud": "וְעַתָּה חַלּוּ נָא פְנֵי אֵל וִיחָנֵנוּ מִיֶּדְכֶם הָיְתָה זֹּאת הֲיִשָּׂא מִכֶּם פָּנִים אָמַר יְהוָה צְבָאוֹת",
      "rdfs:label": "מלאכי א ט",
      "jbo:book": "jbr:book-tanach-malachi",
      "jbo:position": "15096"
    },
    {
      "jbo:within": [
        "jbr:section-tanach-26-1"
      ],
      "uri": "jbr:text-tanach-26-1-10",
      "jbo:text": "מי גם בכם ויסגר דלתים ולא תאירו מזבחי חנם אין לי חפץ בכם אמר יהוה צבאות ומנחה לא ארצה מידכם",
      "jbo:textNikud": "מִי גַם בָּכֶם וְיִסְגֹּר דְּלָתַיִם וְלֹא תָאִירוּ מִזְבְּחִי חִנָּם אֵין לִי חֵפֶץ בָּכֶם אָמַר יְהוָה צְבָאוֹת וּמִנְחָה לֹא אֶרְצֶה מִיֶּדְכֶם",
      "rdfs:label": "מלאכי א י",
      "jbo:book": "jbr:book-tanach-malachi",
      "jbo:position": "15097"
    },
    {
      "jbo:within": [
        "jbr:section-tanach-26-1"
      ],
      "uri": "jbr:text-tanach-26-1-11",
      "jbo:text": "כי ממזרח שמש ועד מבואו גדול שמי בגוים ובכל מקום מקטר מגש לשמי ומנחה טהורה כי גדול שמי בגוים אמר יהוה צבאות",
      "jbo:textNikud": "כִּי מִמִּזְרַח שֶׁמֶשׁ וְעַד מְבוֹאוֹ גָּדוֹל שְׁמִי בַּגּוֹיִם וּבְכָל מָקוֹם מֻקְטָר מֻגָּשׁ לִשְׁמִי וּמִנְחָה טְהוֹרָה כִּי גָדוֹל שְׁמִי בַּגּוֹיִם אָמַר יְהוָה צְבָאוֹת",
      "rdfs:label": "מלאכי א יא",
      "jbo:book": "jbr:book-tanach-malachi",
      "jbo:position": "15098"
    },
    {
      "jbo:within": [
        "jbr:section-tanach-26-1"
      ],
      "uri": "jbr:text-tanach-26-1-12",
      "jbo:text": "ואתם מחללים אותו באמרכם שלחן אדני מגאל הוא וניבו נבזה אכלו",
      "jbo:textNikud": "וְאַתֶּם מְחַלְּלִים אוֹתוֹ בֶּאֱמָרְכֶם שֻׁלְחַן אֲדֹנָי מְגֹאָל הוּא וְנִיבוֹ נִבְזֶה אָכְלוֹ",
      "rdfs:label": "מלאכי א יב",
      "jbo:book": "jbr:book-tanach-malachi",
      "jbo:position": "15099"
    },
    {
      "jbo:within": [
        "jbr:section-tanach-26-1"
      ],
      "uri": "jbr:text-tanach-26-1-13",
      "jbo:text": "ואמרתם הנה מתלאה והפחתם אותו אמר יהוה צבאות והבאתם גזול ואת הפסח ואת החולה והבאתם את המנחה הארצה אותה מידכם אמר יהוה",
      "jbo:textNikud": "וַאֲמַרְתֶּם הִנֵּה מַתְּלָאָה וְהִפַּחְתֶּם אוֹתוֹ אָמַר יְהוָה צְבָאוֹת וַהֲבֵאתֶם גָּזוּל וְאֶת הַפִּסֵּחַ וְאֶת הַחוֹלֶה וַהֲבֵאתֶם אֶת הַמִּנְחָה הַאֶרְצֶה אוֹתָהּ מִיֶּדְכֶם אָמַר יְהוָה",
      "rdfs:label": "מלאכי א יג",
      "jbo:book": "jbr:book-tanach-malachi",
      "jbo:position": "15100"
    },
    {
      "jbo:within": [
        "jbr:section-tanach-26-1"
      ],
      "uri": "jbr:text-tanach-26-1-14",
      "jbo:text": "וארור נוכל ויש בעדרו זכר ונדר וזבח משחת לאדני כי מלך גדול אני אמר יהוה צבאות ושמי נורא בגוים",
      "jbo:textNikud": "וְאָרוּר נוֹכֵל וְיֵשׁ בְּעֶדְרוֹ זָכָר וְנֹדֵר וְזֹבֵחַ מָשְׁחָת לַאדֹנָי כִּי מֶלֶךְ גָּדוֹל אָנִי אָמַר יְהוָה צְבָאוֹת וּשְׁמִי נוֹרָא בַגּוֹיִם",
      "rdfs:label": "מלאכי א יד",
      "jbo:book": "jbr:book-tanach-malachi",
      "jbo:position": "15101"
    },
    {
      "jbo:within": [
        "jbr:section-tanach-26-2"
      ],
      "uri": "jbr:text-tanach-26-2-1",
      "jbo:text": "ועתה אליכם המצוה הזאת הכהנים",
      "jbo:textNikud": "וְעַתָּה אֲלֵיכֶם הַמִּצְוָה הַזֹּאת הַכֹּהֲנִים",
      "rdfs:label": "מלאכי ב א",
      "jbo:book": "jbr:book-tanach-malachi",
      "jbo:position": "15102"
    },
    {
      "jbo:within": [
        "jbr:section-tanach-26-2"
      ],
      "uri": "jbr:text-tanach-26-2-2",
      "jbo:text": "אם לא תשמעו ואם לא תשימו על לב לתת כבוד לשמי אמר יהוה צבאות ושלחתי בכם את המארה וארותי את ברכותיכם וגם ארותיה כי אינכם שמים על לב",
      "jbo:textNikud": "אִם לֹא תִשְׁמְעוּ וְאִם לֹא תָשִׂימוּ עַל לֵב לָתֵת כָּבוֹד לִשְׁמִי אָמַר יְהוָה צְבָאוֹת וְשִׁלַּחְתִּי בָכֶם אֶת הַמְּאֵרָה וְאָרוֹתִי אֶת בִּרְכוֹתֵיכֶם וְגַם אָרוֹתִיהָ כִּי אֵינְכֶם שָׂמִים עַל לֵב",
      "rdfs:label": "מלאכי ב ב",
      "jbo:book": "jbr:book-tanach-malachi",
      "jbo:position": "15103"
    },
    {
      "jbo:within": [
        "jbr:section-tanach-26-2"
      ],
      "uri": "jbr:text-tanach-26-2-3",
      "jbo:text": "הנני גער לכם את הזרע וזריתי פרש על פניכם פרש חגיכם ונשא אתכם אליו",
      "jbo:textNikud": "הִנְנִי גֹעֵר לָכֶם אֶת הַזֶּרַע וְזֵרִיתִי פֶרֶשׁ עַל פְּנֵיכֶם פֶּרֶשׁ חַגֵּיכֶם וְנָשָׂא אֶתְכֶם אֵלָיו",
      "rdfs:label": "מלאכי ב ג",
      "jbo:book": "jbr:book-tanach-malachi",
      "jbo:position": "15104"
    },
    {
      "jbo:within": [
        "jbr:section-tanach-26-2"
      ],
      "uri": "jbr:text-tanach-26-2-4",
      "jbo:text": "וידעתם כי שלחתי אליכם את המצוה הזאת להיות בריתי את לוי אמר יהוה צבאות",
      "jbo:textNikud": "וִידַעְתֶּם כִּי שִׁלַּחְתִּי אֲלֵיכֶם אֵת הַמִּצְוָה הַזֹּאת לִהְיוֹת בְּרִיתִי אֶת לֵוִי אָמַר יְהוָה צְבָאוֹת",
      "rdfs:label": "מלאכי ב ד",
      "jbo:book": "jbr:book-tanach-malachi",
      "jbo:position": "15105"
    },
    {
      "jbo:within": [
        "jbr:section-tanach-26-2"
      ],
      "uri": "jbr:text-tanach-26-2-5",
      "jbo:text": "בריתי היתה אתו החיים והשלום ואתנם לו מורא וייראני ומפני שמי נחת הוא",
      "jbo:textNikud": "בְּרִיתִי הָיְתָה אִתּוֹ הַחַיִּים וְהַשָּׁלוֹם וָאֶתְּנֵם לוֹ מוֹרָא וַיִּירָאֵנִי וּמִפְּנֵי שְׁמִי נִחַת הוּא",
      "rdfs:label": "מלאכי ב ה",
      "jbo:book": "jbr:book-tanach-malachi",
      "jbo:position": "15106"
    },
    {
      "jbo:within": [
        "jbr:section-tanach-26-2"
      ],
      "uri": "jbr:text-tanach-26-2-6",
      "jbo:text": "תורת אמת היתה בפיהו ועולה לא נמצא בשפתיו בשלום ובמישור הלך אתי ורבים השיב מעון",
      "jbo:textNikud": "תּוֹרַת אֱמֶת הָיְתָה בְּפִיהוּ וְעַוְלָה לֹא נִמְצָא בִשְׂפָתָיו בְּשָׁלוֹם וּבְמִישׁוֹר הָלַךְ אִתִּי וְרַבִּים הֵשִׁיב מֵעָוֹן",
      "rdfs:label": "מלאכי ב ו",
      "jbo:book": "jbr:book-tanach-malachi",
      "jbo:position": "15107"
    },
    {
      "jbo:within": [
        "jbr:section-tanach-26-2"
      ],
      "uri": "jbr:text-tanach-26-2-7",
      "jbo:text": "כי שפתי כהן ישמרו דעת ותורה יבקשו מפיהו כי מלאך יהוה צבאות הוא",
      "jbo:textNikud": "כִּי שִׂפְתֵי כֹהֵן יִשְׁמְרוּ דַעַת וְתוֹרָה יְבַקְשׁוּ מִפִּיהוּ כִּי מַלְאַךְ יְהוָה צְבָאוֹת הוּא",
      "rdfs:label": "מלאכי ב ז",
      "jbo:book": "jbr:book-tanach-malachi",
      "jbo:position": "15108"
    },
    {
      "jbo:within": [
        "jbr:section-tanach-26-2"
      ],
      "uri": "jbr:text-tanach-26-2-8",
      "jbo:text": "ואתם סרתם מן הדרך הכשלתם רבים בתורה שחתם ברית הלוי אמר יהוה צבאות",
      "jbo:textNikud": "וְאַתֶּם סַרְתֶּם מִן הַדֶּרֶךְ הִכְשַׁלְתֶּם רַבִּים בַּתּוֹרָה שִׁחַתֶּם בְּרִית הַלֵּוִי אָמַר יְהוָה צְבָאוֹת",
      "rdfs:label": "מלאכי ב ח",
      "jbo:book": "jbr:book-tanach-malachi",
      "jbo:position": "15109"
    },
    {
      "jbo:within": [
        "jbr:section-tanach-26-2"
      ],
      "uri": "jbr:text-tanach-26-2-9",
      "jbo:text": "וגם אני נתתי אתכם נבזים ושפלים לכל העם כפי אשר אינכם שמרים את דרכי ונשאים פנים בתורה",
      "jbo:textNikud": "וְגַם אֲנִי נָתַתִּי אֶתְכֶם נִבְזִים וּשְׁפָלִים לְכָל הָעָם כְּפִי אֲשֶׁר אֵינְכֶם שֹׁמְרִים אֶת דְּרָכַי וְנֹשְׂאִים פָּנִים בַּתּוֹרָה",
      "rdfs:label": "מלאכי ב ט",
      "jbo:book": "jbr:book-tanach-malachi",
      "jbo:position": "15110"
    },
    {
      "jbo:within": [
        "jbr:section-tanach-26-2"
      ],
      "uri": "jbr:text-tanach-26-2-10",
      "jbo:text": "הלוא אב אחד לכלנו הלוא אל אחד בראנו מדוע נבגד איש באחיו לחלל ברית אבתינו",
      "jbo:textNikud": "הֲלוֹא אָב אֶחָד לְכֻלָּנוּ הֲלוֹא אֵל אֶחָד בְּרָאָנוּ מַדּוּעַ נִבְגַּד אִישׁ בְּאָחִיו לְחַלֵּל בְּרִית אֲבֹתֵינוּ",
      "rdfs:label": "מלאכי ב י",
      "jbo:book": "jbr:book-tanach-malachi",
      "jbo:position": "15111"
    },
    {
      "jbo:within": [
        "jbr:section-tanach-26-2"
      ],
      "uri": "jbr:text-tanach-26-2-11",
      "jbo:text": "בגדה יהודה ותועבה נעשתה בישראל ובירושלם כי חלל יהודה קדש יהוה אשר אהב ובעל בת אל נכר",
      "jbo:textNikud": "בָּגְדָה יְהוּדָה וְתוֹעֵבָה נֶעֶשְׂתָה בְיִשְׂרָאֵל וּבִירוּשָׁלִָם כִּי חִלֵּל יְהוּדָה קֹדֶשׁ יְהוָה אֲשֶׁר אָהֵב וּבָעַל בַּת אֵל נֵכָר",
      "rdfs:label": "מלאכי ב יא",
      "jbo:book": "jbr:book-tanach-malachi",
      "jbo:position": "15112"
    },
    {
      "jbo:within": [
        "jbr:section-tanach-26-2"
      ],
      "uri": "jbr:text-tanach-26-2-12",
      "jbo:text": "יכרת יהוה לאיש אשר יעשנה ער וענה מאהלי יעקב ומגיש מנחה ליהוה צבאות",
      "jbo:textNikud": "יַכְרֵת יְהוָה לָאִישׁ אֲשֶׁר יַעֲשֶׂנָּה עֵר וְעֹנֶה מֵאָהֳלֵי יַעֲקֹב וּמַגִּישׁ מִנְחָה לַיהוָה צְבָאוֹת",
      "rdfs:label": "מלאכי ב יב",
      "jbo:book": "jbr:book-tanach-malachi",
      "jbo:position": "15113"
    },
    {
      "jbo:within": [
        "jbr:section-tanach-26-2"
      ],
      "uri": "jbr:text-tanach-26-2-13",
      "jbo:text": "וזאת שנית תעשו כסות דמעה את מזבח יהוה בכי ואנקה מאין עוד פנות אל המנחה ולקחת רצון מידכם",
      "jbo:textNikud": "וְזֹאת שֵׁנִית תַּעֲשׂוּ כַּסּוֹת דִּמְעָה אֶת מִזְבַּח יְהוָה בְּכִי וַאֲנָקָה מֵאֵין עוֹד פְּנוֹת אֶל הַמִּנְחָה וְלָקַחַת רָצוֹן מִיֶּדְכֶם",
      "rdfs:label": "מלאכי ב יג",
      "jbo:book": "jbr:book-tanach-malachi",
      "jbo:position": "15114"
    },
    {
      "jbo:within": [
        "jbr:section-tanach-26-2"
      ],
      "uri": "jbr:text-tanach-26-2-14",
      "jbo:text": "ואמרתם על מה על כי יהוה העיד בינך ובין אשת נעוריך אשר אתה בגדתה בה והיא חברתך ואשת בריתך",
      "jbo:textNikud": "וַאֲמַרְתֶּם עַל מָה עַל כִּי יְהוָה הֵעִיד בֵּינְךָ וּבֵין אֵשֶׁת נְעוּרֶיךָ אֲשֶׁר אַתָּה בָּגַדְתָּה בָּהּ וְהִיא חֲבֶרְתְּךָ וְאֵשֶׁת בְּרִיתֶךָ",
      "rdfs:label": "מלאכי ב יד",
      "jbo:book": "jbr:book-tanach-malachi",
      "jbo:position": "15115"
    },
    {
      "jbo:within": [
        "jbr:section-tanach-26-2"
      ],
      "uri": "jbr:text-tanach-26-2-15",
      "jbo:text": "ולא אחד עשה ושאר רוח לו ומה האחד מבקש זרע אלהים ונשמרתם ברוחכם ובאשת נעוריך אל יבגד",
      "jbo:textNikud": "וְלֹא אֶחָד עָשָׂה וּשְׁאָר רוּחַ לוֹ וּמָה הָאֶחָד מְבַקֵּשׁ זֶרַע אֱלֹהִים וְנִשְׁמַרְתֶּם בְּרוּחֲכֶם וּבְאֵשֶׁת נְעוּרֶיךָ אַל יִבְגֹּד",
      "rdfs:label": "מלאכי ב טו",
      "jbo:book": "jbr:book-tanach-malachi",
      "jbo:position": "15116"
    },
    {
      "jbo:within": [
        "jbr:section-tanach-26-2"
      ],
      "uri": "jbr:text-tanach-26-2-16",
      "jbo:text": "כי שנא שלח אמר יהוה אלהי ישראל וכסה חמס על לבושו אמר יהוה צבאות ונשמרתם ברוחכם ולא תבגדו",
      "jbo:textNikud": "כִּי שָׂנֵא שַׁלַּח אָמַר יְהוָה אֱלֹהֵי יִשְׂרָאֵל וְכִסָּה חָמָס עַל לְבוּשׁוֹ אָמַר יְהוָה צְבָאוֹת וְנִשְׁמַרְתֶּם בְּרוּחֲכֶם וְלֹא תִבְגֹּדוּ",
      "rdfs:label": "מלאכי ב טז",
      "jbo:book": "jbr:book-tanach-malachi",
      "jbo:position": "15117"
    },
    {
      "jbo:within": [
        "jbr:section-tanach-26-2"
      ],
      "uri": "jbr:text-tanach-26-2-17",
      "jbo:text": "הוגעתם יהוה בדבריכם ואמרתם במה הוגענו באמרכם כל עשה רע טוב בעיני יהוה ובהם הוא חפץ או איה אלהי המשפט",
      "jbo:textNikud": "הוֹגַעְתֶּם יְהוָה בְּדִבְרֵיכֶם וַאֲמַרְתֶּם בַּמָּה הוֹגָעְנוּ בֶּאֱמָרְכֶם כָּל עֹשֵׂה רָע טוֹב בְּעֵינֵי יְהוָה וּבָהֶם הוּא חָפֵץ אוֹ אַיֵּה אֱלֹהֵי הַמִּשְׁפָּט",
      "rdfs:label": "מלאכי ב יז",
      "jbo:book": "jbr:book-tanach-malachi",
      "jbo:position": "15118"
    },
    {
      "jbo:within": [
        "jbr:section-tanach-26-3"
      ],
      "uri": "jbr:text-tanach-26-3-1",
      "jbo:text": "הנני שלח מלאכי ופנה דרך לפני ופתאם יבוא אל היכלו האדון אשר אתם מבקשים ומלאך הברית אשר אתם חפצים הנה בא אמר יהוה צבאות",
      "jbo:textNikud": "הִנְנִי שֹׁלֵחַ מַלְאָכִי וּפִנָּה דֶרֶךְ לְפָנָי וּפִתְאֹם יָבוֹא אֶל הֵיכָלוֹ הָאָדוֹן אֲשֶׁר אַתֶּם מְבַקְשִׁים וּמַלְאַךְ הַבְּרִית אֲשֶׁר אַתֶּם חֲפֵצִים הִנֵּה בָא אָמַר יְהוָה צְבָאוֹת",
      "rdfs:label": "מלאכי ג א",
      "jbo:book": "jbr:book-tanach-malachi",
      "jbo:position": "15119"
    },
    {
      "jbo:within": [
        "jbr:section-tanach-26-3"
      ],
      "uri": "jbr:text-tanach-26-3-2",
      "jbo:text": "ומי מכלכל את יום בואו ומי העמד בהראותו כי הוא כאש מצרף וכברית מכבסים",
      "jbo:textNikud": "וּמִי מְכַלְכֵּל אֶת יוֹם בּוֹאוֹ וּמִי הָעֹמֵד בְּהֵרָאוֹתוֹ כִּי הוּא כְּאֵשׁ מְצָרֵף וּכְבֹרִית מְכַבְּסִים",
      "rdfs:label": "מלאכי ג ב",
      "jbo:book": "jbr:book-tanach-malachi",
      "jbo:position": "15120"
    },
    {
      "jbo:within": [
        "jbr:section-tanach-26-3"
      ],
      "uri": "jbr:text-tanach-26-3-3",
      "jbo:text": "וישב מצרף ומטהר כסף וטהר את בני לוי וזקק אתם כזהב וככסף והיו ליהוה מגישי מנחה בצדקה",
      "jbo:textNikud": "וְיָשַׁב מְצָרֵף וּמְטַהֵר כֶּסֶף וְטִהַר אֶת בְּנֵי לֵוִי וְזִקַּק אֹתָם כַּזָּהָב וְכַכָּסֶף וְהָיוּ לַיהוָה מַגִּישֵׁי מִנְחָה בִּצְדָקָה",
      "rdfs:label": "מלאכי ג ג",
      "jbo:book": "jbr:book-tanach-malachi",
      "jbo:position": "15121"
    },
    {
      "jbo:within": [
        "jbr:section-tanach-26-3"
      ],
      "uri": "jbr:text-tanach-26-3-4",
      "jbo:text": "וערבה ליהוה מנחת יהודה וירושלם כימי עולם וכשנים קדמניות",
      "jbo:textNikud": "וְעָרְבָה לַיהוָה מִנְחַת יְהוּדָה וִירוּשָׁלִָם כִּימֵי עוֹלָם וּכְשָׁנִים קַדְמֹנִיּוֹת",
      "rdfs:label": "מלאכי ג ד",
      "jbo:book": "jbr:book-tanach-malachi",
      "jbo:position": "15122"
    },
    {
      "jbo:within": [
        "jbr:section-tanach-26-3"
      ],
      "uri": "jbr:text-tanach-26-3-5",
      "jbo:text": "וקרבתי אליכם למשפט והייתי עד ממהר במכשפים ובמנאפים ובנשבעים לשקר ובעשקי שכר שכיר אלמנה ויתום ומטי גר ולא יראוני אמר יהוה צבאות",
      "jbo:textNikud": "וְקָרַבְתִּי אֲלֵיכֶם לַמִּשְׁפָּט וְהָיִיתִי עֵד מְמַהֵר בַּמְכַשְּׁפִים וּבַמְנָאֲפִים וּבַנִּשְׁבָּעִים לַשָּׁקֶר וּבְעֹשְׁקֵי שְׂכַר שָׂכִיר אַלְמָנָה וְיָתוֹם וּמַטֵּי גֵר וְלֹא יְרֵאוּנִי אָמַר יְהוָה צְבָאוֹת",
      "rdfs:label": "מלאכי ג ה",
      "jbo:book": "jbr:book-tanach-malachi",
      "jbo:position": "15123"
    },
    {
      "jbo:within": [
        "jbr:section-tanach-26-3"
      ],
      "uri": "jbr:text-tanach-26-3-6",
      "jbo:text": "כי אני יהוה לא שניתי ואתם בני יעקב לא כליתם",
      "jbo:textNikud": "כִּי אֲנִי יְהוָה לֹא שָׁנִיתִי וְאַתֶּם בְּנֵי יַעֲקֹב לֹא כְלִיתֶם",
      "rdfs:label": "מלאכי ג ו",
      "jbo:book": "jbr:book-tanach-malachi",
      "jbo:position": "15124"
    },
    {
      "jbo:within": [
        "jbr:section-tanach-26-3"
      ],
      "uri": "jbr:text-tanach-26-3-7",
      "jbo:text": "למימי אבתיכם סרתם מחקי ולא שמרתם שובו אלי ואשובה אליכם אמר יהוה צבאות ואמרתם במה נשוב",
      "jbo:textNikud": "לְמִימֵי אֲבֹתֵיכֶם סַרְתֶּם מֵחֻקַּי וְלֹא שְׁמַרְתֶּם שׁוּבוּ אֵלַי וְאָשׁוּבָה אֲלֵיכֶם אָמַר יְהוָה צְבָאוֹת וַאֲמַרְתֶּם בַּמֶּה נָשׁוּב",
      "rdfs:label": "מלאכי ג ז",
      "jbo:book": "jbr:book-tanach-malachi",
      "jbo:position": "15125"
    },
    {
      "jbo:within": [
        "jbr:section-tanach-26-3"
      ],
      "uri": "jbr:text-tanach-26-3-8",
      "jbo:text": "היקבע אדם אלהים כי אתם קבעים אתי ואמרתם במה קבענוך המעשר והתרומה",
      "jbo:textNikud": "הֲיִקְבַּע אָדָם אֱלֹהִים כִּי אַתֶּם קֹבְעִים אֹתִי וַאֲמַרְתֶּם בַּמֶּה קְבַעֲנוּךָ הַמַּעֲשֵׂר וְהַתְּרוּמָה",
      "rdfs:label": "מלאכי ג ח",
      "jbo:book": "jbr:book-tanach-malachi",
      "jbo:position": "15126"
    },
    {
      "jbo:within": [
        "jbr:section-tanach-26-3"
      ],
      "uri": "jbr:text-tanach-26-3-9",
      "jbo:text": "במארה אתם נארים ואתי אתם קבעים הגוי כלו",
      "jbo:textNikud": "בַּמְּאֵרָה אַתֶּם נֵאָרִים וְאֹתִי אַתֶּם קֹבְעִים הַגּוֹי כֻּלּוֹ",
      "rdfs:label": "מלאכי ג ט",
      "jbo:book": "jbr:book-tanach-malachi",
      "jbo:position": "15127"
    },
    {
      "jbo:within": [
        "jbr:section-tanach-26-3"
      ],
      "uri": "jbr:text-tanach-26-3-10",
      "jbo:text": "הביאו את כל המעשר אל בית האוצר ויהי טרף בביתי ובחנוני נא בזאת אמר יהוה צבאות אם לא אפתח לכם את ארבות השמים והריקתי לכם ברכה עד בלי די",
      "jbo:textNikud": "הָבִיאוּ אֶת כָּל הַמַּעֲשֵׂר אֶל בֵּית הָאוֹצָר וִיהִי טֶרֶף בְּבֵיתִי וּבְחָנוּנִי נָא בָּזֹאת אָמַר יְהוָה צְבָאוֹת אִם לֹא אֶפְתַּח לָכֶם אֵת אֲרֻבּוֹת הַשָּׁמַיִם וַהֲרִיקֹתִי לָכֶם בְּרָכָה עַד בְּלִי דָי",
      "rdfs:label": "מלאכי ג י",
      "jbo:book": "jbr:book-tanach-malachi",
      "jbo:position": "15128"
    },
    {
      "jbo:within": [
        "jbr:section-tanach-26-3"
      ],
      "uri": "jbr:text-tanach-26-3-11",
      "jbo:text": "וגערתי לכם באכל ולא ישחת לכם את פרי האדמה ולא תשכל לכם הגפן בשדה אמר יהוה צבאות",
      "jbo:textNikud": "וְגָעַרְתִּי לָכֶם בָּאֹכֵל וְלֹא יַשְׁחִת לָכֶם אֶת פְּרִי הָאֲדָמָה וְלֹא תְשַׁכֵּל לָכֶם הַגֶּפֶן בַּשָּׂדֶה אָמַר יְהוָה צְבָאוֹת",
      "rdfs:label": "מלאכי ג יא",
      "jbo:book": "jbr:book-tanach-malachi",
      "jbo:position": "15129"
    },
    {
      "jbo:within": [
        "jbr:section-tanach-26-3"
      ],
      "uri": "jbr:text-tanach-26-3-12",
      "jbo:text": "ואשרו אתכם כל הגוים כי תהיו אתם ארץ חפץ אמר יהוה צבאות",
      "jbo:textNikud": "וְאִשְּׁרוּ אֶתְכֶם כָּל הַגּוֹיִם כִּי תִהְיוּ אַתֶּם אֶרֶץ חֵפֶץ אָמַר יְהוָה צְבָאוֹת",
      "rdfs:label": "מלאכי ג יב",
      "jbo:book": "jbr:book-tanach-malachi",
      "jbo:position": "15130"
    },
    {
      "jbo:within": [
        "jbr:section-tanach-26-3"
      ],
      "uri": "jbr:text-tanach-26-3-13",
      "jbo:text": "חזקו עלי דבריכם אמר יהוה ואמרתם מה נדברנו עליך",
      "jbo:textNikud": "חָזְקוּ עָלַי דִּבְרֵיכֶם אָמַר יְהוָה וַאֲמַרְתֶּם מַה נִּדְבַּרְנוּ עָלֶיךָ",
      "rdfs:label": "מלאכי ג יג",
      "jbo:book": "jbr:book-tanach-malachi",
      "jbo:position": "15131"
    },
    {
      "jbo:within": [
        "jbr:section-tanach-26-3"
      ],
      "uri": "jbr:text-tanach-26-3-14",
      "jbo:text": "אמרתם שוא עבד אלהים ומה בצע כי שמרנו משמרתו וכי הלכנו קדרנית מפני יהוה צבאות",
      "jbo:textNikud": "אֲמַרְתֶּם שָׁוְא עֲבֹד אֱלֹהִים וּמַה בֶּצַע כִּי שָׁמַרְנוּ מִשְׁמַרְתּוֹ וְכִי הָלַכְנוּ קְדֹרַנִּית מִפְּנֵי יְהוָה צְבָאוֹת",
      "rdfs:label": "מלאכי ג יד",
      "jbo:book": "jbr:book-tanach-malachi",
      "jbo:position": "15132"
    },
    {
      "jbo:within": [
        "jbr:section-tanach-26-3"
      ],
      "uri": "jbr:text-tanach-26-3-15",
      "jbo:text": "ועתה אנחנו מאשרים זדים גם נבנו עשי רשעה גם בחנו אלהים וימלטו",
      "jbo:textNikud": "וְעַתָּה אֲנַחְנוּ מְאַשְּׁרִים זֵדִים גַּם נִבְנוּ עֹשֵׂי רִשְׁעָה גַּם בָּחֲנוּ אֱלֹהִים וַיִּמָּלֵטוּ",
      "rdfs:label": "מלאכי ג טו",
      "jbo:book": "jbr:book-tanach-malachi",
      "jbo:position": "15133"
    },
    {
      "jbo:within": [
        "jbr:section-tanach-26-3"
      ],
      "uri": "jbr:text-tanach-26-3-16",
      "jbo:text": "אז נדברו יראי יהוה איש אל רעהו ויקשב יהוה וישמע ויכתב ספר זכרון לפניו ליראי יהוה ולחשבי שמו",
      "jbo:textNikud": "אָז נִדְבְּרוּ יִרְאֵי יְהוָה אִישׁ אֶל רֵעֵהוּ וַיַּקְשֵׁב יְהוָה וַיִּשְׁמָע וַיִּכָּתֵב סֵפֶר זִכָּרוֹן לְפָנָיו לְיִרְאֵי יְהוָה וּלְחֹשְׁבֵי שְׁמוֹ",
      "rdfs:label": "מלאכי ג טז",
      "jbo:book": "jbr:book-tanach-malachi",
      "jbo:position": "15134"
    },
    {
      "jbo:within": [
        "jbr:section-tanach-26-3"
      ],
      "uri": "jbr:text-tanach-26-3-17",
      "jbo:text": "והיו לי אמר יהוה צבאות ליום אשר אני עשה סגלה וחמלתי עליהם כאשר יחמל איש על בנו העבד אתו",
      "jbo:textNikud": "וְהָיוּ לִי אָמַר יְהוָה צְבָאוֹת לַיּוֹם אֲשֶׁר אֲנִי עֹשֶׂה סְגֻלָּה וְחָמַלְתִּי עֲלֵיהֶם כַּאֲשֶׁר יַחְמֹל אִישׁ עַל בְּנוֹ הָעֹבֵד אֹתוֹ",
      "rdfs:label": "מלאכי ג יז",
      "jbo:book": "jbr:book-tanach-malachi",
      "jbo:position": "15135"
    },
    {
      "jbo:within": [
        "jbr:section-tanach-26-3"
      ],
      "uri": "jbr:text-tanach-26-3-18",
      "jbo:text": "ושבתם וראיתם בין צדיק לרשע בין עבד אלהים לאשר לא עבדו",
      "jbo:textNikud": "וְשַׁבְתֶּם וּרְאִיתֶם בֵּין צַדִּיק לְרָשָׁע בֵּין עֹבֵד אֱלֹהִים לַאֲשֶׁר לֹא עֲבָדוֹ",
      "rdfs:label": "מלאכי ג יח",
      "jbo:book": "jbr:book-tanach-malachi",
      "jbo:position": "15136"
    },
    {
      "jbo:within": [
        "jbr:section-tanach-26-3"
      ],
      "uri": "jbr:text-tanach-26-3-19",
      "jbo:text": "כי הנה היום בא בער כתנור והיו כל זדים וכל עשה רשעה קש ולהט אתם היום הבא אמר יהוה צבאות אשר לא יעזב להם שרש וענף",
      "jbo:textNikud": "כִּי הִנֵּה הַיּוֹם בָּא בֹּעֵר כַּתַּנּוּר וְהָיוּ כָל זֵדִים וְכָל עֹשֵׂה רִשְׁעָה קַשׁ וְלִהַט אֹתָם הַיּוֹם הַבָּא אָמַר יְהוָה צְבָאוֹת אֲשֶׁר לֹא יַעֲזֹב לָהֶם שֹׁרֶשׁ וְעָנָף",
      "rdfs:label": "מלאכי ג יט",
      "jbo:book": "jbr:book-tanach-malachi",
      "jbo:position": "15137"
    },
    {
      "jbo:within": [
        "jbr:section-tanach-26-3"
      ],
      "uri": "jbr:text-tanach-26-3-20",
      "jbo:text": "וזרחה לכם יראי שמי שמש צדקה ומרפא בכנפיה ויצאתם ופשתם כעגלי מרבק",
      "jbo:textNikud": "וְזָרְחָה לָכֶם יִרְאֵי שְׁמִי שֶׁמֶשׁ צְדָקָה וּמַרְפֵּא בִּכְנָפֶיהָ וִיצָאתֶם וּפִשְׁתֶּם כְּעֶגְלֵי מַרְבֵּק",
      "rdfs:label": "מלאכי ג כ",
      "jbo:book": "jbr:book-tanach-malachi",
      "jbo:position": "15138"
    },
    {
      "jbo:within": [
        "jbr:section-tanach-26-3"
      ],
      "uri": "jbr:text-tanach-26-3-21",
      "jbo:text": "ועסותם רשעים כי יהיו אפר תחת כפות רגליכם ביום אשר אני עשה אמר יהוה צבאות",
      "jbo:textNikud": "וְעַסּוֹתֶם רְשָׁעִים כִּי יִהְיוּ אֵפֶר תַּחַת כַּפּוֹת רַגְלֵיכֶם בַּיּוֹם אֲשֶׁר אֲנִי עֹשֶׂה אָמַר יְהוָה צְבָאוֹת",
      "rdfs:label": "מלאכי ג כא",
      "jbo:book": "jbr:book-tanach-malachi",
      "jbo:position": "15139"
    },
    {
      "jbo:within": [
        "jbr:section-tanach-26-3"
      ],
      "uri": "jbr:text-tanach-26-3-22",
      "jbo:text": "זכרו תורת משה עבדי אשר צויתי אותו בחרב על כל ישראל חקים ומשפטים",
      "jbo:textNikud": "זִכְרוּ תּוֹרַת מֹשֶׁה עַבְדִּי אֲשֶׁר צִוִּיתִי אוֹתוֹ בְחֹרֵב עַל כָּל יִשְׂרָאֵל חֻקִּים וּמִשְׁפָּטִים",
      "rdfs:label": "מלאכי ג כב",
      "jbo:book": "jbr:book-tanach-malachi",
      "jbo:position": "15140"
    },
    {
      "jbo:within": [
        "jbr:section-tanach-26-3"
      ],
      "uri": "jbr:text-tanach-26-3-23",
      "jbo:text": "הנה אנכי שלח לכם את אליה הנביא לפני בוא יום יהוה הגדול והנורא",
      "jbo:textNikud": "הִנֵּה אָנֹכִי שֹׁלֵחַ לָכֶם אֵת אֵלִיָּה הַנָּבִיא לִפְנֵי בּוֹא יוֹם יְהוָה הַגָּדוֹל וְהַנּוֹרָא",
      "rdfs:label": "מלאכי ג כג",
      "jbo:book": "jbr:book-tanach-malachi",
      "jbo:position": "15141"
    },
    {
      "jbo:within": [
        "jbr:section-tanach-26-3"
      ],
      "uri": "jbr:text-tanach-26-3-24",
      "jbo:text": "והשיב לב אבות על בנים ולב בנים על אבותם פן אבוא והכיתי את הארץ חרם",
      "jbo:textNikud": "וְהֵשִׁיב לֵב אָבוֹת עַל בָּנִים וְלֵב בָּנִים עַל אֲבוֹתָם פֶּן אָבוֹא וְהִכֵּיתִי אֶת הָאָרֶץ חֵרֶם",
      "rdfs:label": "מלאכי ג כד",
      "jbo:book": "jbr:book-tanach-malachi",
      "jbo:position": "15142"
    }
  ]
}