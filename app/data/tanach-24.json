{
  "subjects": [
    {
      "jbo:within": [
        "jbr:section-tanach-24-1"
      ],
      "uri": "jbr:text-tanach-24-1-1",
      "jbo:text": "בשנת שתים לדריוש המלך בחדש הששי ביום אחד לחדש היה דבר יהוה ביד חגי הנביא אל זרבבל בן שאלתיאל פחת יהודה ואל יהושע בן יהוצדק הכהן הגדול לאמר",
      "jbo:textNikud": "בִּשְׁנַת שְׁתַּיִם לְדָרְיָוֶשׁ הַמֶּלֶךְ בַּחֹדֶשׁ הַשִּׁשִּׁי בְּיוֹם אֶחָד לַחֹדֶשׁ הָיָה דְבַר יְהוָה בְּיַד חַגַּי הַנָּבִיא אֶל זְרֻבָּבֶל בֶּן שְׁאַלְתִּיאֵל פַּחַת יְהוּדָה וְאֶל יְהוֹשֻׁעַ בֶּן יְהוֹצָדָק הַכֹּהֵן הַגָּדוֹל לֵאמֹר",
      "rdfs:label": "חגי א א",
      "jbo:book": "jbr:book-tanach-chagay",
      "jbo:position": "14839"
    },
    {
      "jbo:within": [
        "jbr:section-tanach-24-1"
      ],
      "uri": "jbr:text-tanach-24-1-2",
      "jbo:text": "כה אמר יהוה צבאות לאמר העם הזה אמרו לא עת בא עת בית יהוה להבנות",
      "jbo:textNikud": "כֹּה אָמַר יְהוָה צְבָאוֹת לֵאמֹר הָעָם הַזֶּה אָמְרוּ לֹא עֶת בֹּא עֶת בֵּית יְהוָה לְהִבָּנוֹת",
      "rdfs:label": "חגי א ב",
      "jbo:book": "jbr:book-tanach-chagay",
      "jbo:position": "14840"
    },
    {
      "jbo:within": [
        "jbr:section-tanach-24-1"
      ],
      "uri": "jbr:text-tanach-24-1-3",
      "jbo:text": "ויהי דבר יהוה ביד חגי הנביא לאמר",
      "jbo:textNikud": "וַיְהִי דְּבַר יְהוָה בְּיַד חַגַּי הַנָּבִיא לֵאמֹר",
      "rdfs:label": "חגי א ג",
      "jbo:book": "jbr:book-tanach-chagay",
      "jbo:position": "14841"
    },
    {
      "jbo:within": [
        "jbr:section-tanach-24-1"
      ],
      "uri": "jbr:text-tanach-24-1-4",
      "jbo:text": "העת לכם אתם לשבת בבתיכם ספונים והבית הזה חרב",
      "jbo:textNikud": "הַעֵת לָכֶם אַתֶּם לָשֶׁבֶת בְּבָתֵּיכֶם סְפוּנִים וְהַבַּיִת הַזֶּה חָרֵב",
      "rdfs:label": "חגי א ד",
      "jbo:book": "jbr:book-tanach-chagay",
      "jbo:position": "14842"
    },
    {
      "jbo:within": [
        "jbr:section-tanach-24-1"
      ],
      "uri": "jbr:text-tanach-24-1-5",
      "jbo:text": "ועתה כה אמר יהוה צבאות שימו לבבכם על דרכיכם",
      "jbo:textNikud": "וְעַתָּה כֹּה אָמַר יְהוָה צְבָאוֹת שִׂימוּ לְבַבְכֶם עַל דַּרְכֵיכֶם",
      "rdfs:label": "חגי א ה",
      "jbo:book": "jbr:book-tanach-chagay",
      "jbo:position": "14843"
    },
    {
      "jbo:within": [
        "jbr:section-tanach-24-1"
      ],
      "uri": "jbr:text-tanach-24-1-6",
      "jbo:text": "זרעתם הרבה והבא מעט אכול ואין לשבעה שתו ואין לשכרה לבוש ואין לחם לו והמשתכר משתכר אל צרור נקוב",
      "jbo:textNikud": "זְרַעְתֶּם הַרְבֵּה וְהָבֵא מְעָט אָכוֹל וְאֵין לְשָׂבְעָה שָׁתוֹ וְאֵין לְשָׁכְרָה לָבוֹשׁ וְאֵין לְחֹם לוֹ וְהַמִּשְׂתַּכֵּר מִשְׂתַּכֵּר אֶל צְרוֹר נָקוּב",
      "rdfs:label": "חגי א ו",
      "jbo:book": "jbr:book-tanach-chagay",
      "jbo:position": "14844"
    },
    {
      "jbo:within": [
        "jbr:section-tanach-24-1"
      ],
      "uri": "jbr:text-tanach-24-1-7",
      "jbo:text": "כה אמר יהוה צבאות שימו לבבכם על דרכיכם",
      "jbo:textNikud": "כֹּה אָמַר יְהוָה צְבָאוֹת שִׂימוּ לְבַבְכֶם עַל דַּרְכֵיכֶם",
      "rdfs:label": "חגי א ז",
      "jbo:book": "jbr:book-tanach-chagay",
      "jbo:position": "14845"
    },
    {
      "jbo:within": [
        "jbr:section-tanach-24-1"
      ],
      "uri": "jbr:text-tanach-24-1-8",
      "jbo:text": "עלו ההר והבאתם עץ ובנו הבית וארצה בו (ואכבד) ואכבדה אמר יהוה",
      "jbo:textNikud": "עֲלוּ הָהָר וַהֲבֵאתֶם עֵץ וּבְנוּ הַבָּיִת וְאֶרְצֶה בּוֹ (ואכבד) וְאֶכָּבְדָה אָמַר יְהוָה",
      "rdfs:label": "חגי א ח",
      "jbo:book": "jbr:book-tanach-chagay",
      "jbo:position": "14846"
    },
    {
      "jbo:within": [
        "jbr:section-tanach-24-1"
      ],
      "uri": "jbr:text-tanach-24-1-9",
      "jbo:text": "פנה אל הרבה והנה למעט והבאתם הבית ונפחתי בו יען מה נאם יהוה צבאות יען ביתי אשר הוא חרב ואתם רצים איש לביתו",
      "jbo:textNikud": "פָּנֹה אֶל הַרְבֵּה וְהִנֵּה לִמְעָט וַהֲבֵאתֶם הַבַּיִת וְנָפַחְתִּי בוֹ יַעַן מֶה נְאֻם יְהוָה צְבָאוֹת יַעַן בֵּיתִי אֲשֶׁר הוּא חָרֵב וְאַתֶּם רָצִים אִישׁ לְבֵיתוֹ",
      "rdfs:label": "חגי א ט",
      "jbo:book": "jbr:book-tanach-chagay",
      "jbo:position": "14847"
    },
    {
      "jbo:within": [
        "jbr:section-tanach-24-1"
      ],
      "uri": "jbr:text-tanach-24-1-10",
      "jbo:text": "על כן עליכם כלאו שמים מטל והארץ כלאה יבולה",
      "jbo:textNikud": "עַל כֵּן עֲלֵיכֶם כָּלְאוּ שָׁמַיִם מִטָּל וְהָאָרֶץ כָּלְאָה יְבוּלָהּ",
      "rdfs:label": "חגי א י",
      "jbo:book": "jbr:book-tanach-chagay",
      "jbo:position": "14848"
    },
    {
      "jbo:within": [
        "jbr:section-tanach-24-1"
      ],
      "uri": "jbr:text-tanach-24-1-11",
      "jbo:text": "ואקרא חרב על הארץ ועל ההרים ועל הדגן ועל התירוש ועל היצהר ועל אשר תוציא האדמה ועל האדם ועל הבהמה ועל כל יגיע כפים",
      "jbo:textNikud": "וָאֶקְרָא חֹרֶב עַל הָאָרֶץ וְעַל הֶהָרִים וְעַל הַדָּגָן וְעַל הַתִּירוֹשׁ וְעַל הַיִּצְהָר וְעַל אֲשֶׁר תּוֹצִיא הָאֲדָמָה וְעַל הָאָדָם וְעַל הַבְּהֵמָה וְעַל כָּל יְגִיעַ כַּפָּיִם",
      "rdfs:label": "חגי א יא",
      "jbo:book": "jbr:book-tanach-chagay",
      "jbo:position": "14849"
    },
    {
      "jbo:within": [
        "jbr:section-tanach-24-1"
      ],
      "uri": "jbr:text-tanach-24-1-12",
      "jbo:text": "וישמע זרבבל בן שלתיאל ויהושע בן יהוצדק הכהן הגדול וכל שארית העם בקול יהוה אלהיהם ועל דברי חגי הנביא כאשר שלחו יהוה אלהיהם וייראו העם מפני יהוה",
      "jbo:textNikud": "וַיִּשְׁמַע זְרֻבָּבֶל בֶּן שַׁלְתִּיאֵל וִיהוֹשֻׁעַ בֶּן יְהוֹצָדָק הַכֹּהֵן הַגָּדוֹל וְכֹל שְׁאֵרִית הָעָם בְּקוֹל יְהוָה אֱלֹהֵיהֶם וְעַל דִּבְרֵי חַגַּי הַנָּבִיא כַּאֲשֶׁר שְׁלָחוֹ יְהוָה אֱלֹהֵיהֶם וַיִּירְאוּ הָעָם מִפְּנֵי יְהוָה",
      "rdfs:label": "חגי א יב",
      "jbo:book": "jbr:book-tanach-chagay",
      "jbo:position": "14850"
    },
    {
      "jbo:within": [
        "jbr:section-tanach-24-1"
      ],
      "uri": "jbr:text-tanach-24-1-13",
      "jbo:text": "ויאמר חגי מלאך יהוה במלאכות יהוה לעם לאמר אני אתכם נאם יהוה",
      "jbo:textNikud": "וַיֹּאמֶר חַגַּי מַלְאַךְ יְהוָה בְּמַלְאֲכוּת יְהוָה לָעָם לֵאמֹר אֲנִי אִתְּכֶם נְאֻם יְהוָה",
      "rdfs:label": "חגי א יג",
      "jbo:book": "jbr:book-tanach-chagay",
      "jbo:position": "14851"
    },
    {
      "jbo:within": [
        "jbr:section-tanach-24-1"
      ],
      "uri": "jbr:text-tanach-24-1-14",
      "jbo:text": "ויער יהוה את רוח זרבבל בן שלתיאל פחת יהודה ואת רוח יהושע בן יהוצדק הכהן הגדול ואת רוח כל שארית העם ויבאו ויעשו מלאכה בבית יהוה צבאות אלהיהם",
      "jbo:textNikud": "וַיָּעַר יְהוָה אֶת רוּחַ זְרֻבָּבֶל בֶּן שַׁלְתִּיאֵל פַּחַת יְהוּדָה וְאֶת רוּחַ יְהוֹשֻׁעַ בֶּן יְהוֹצָדָק הַכֹּהֵן הַגָּדוֹל וְאֶת רוּחַ כֹּל שְׁאֵרִית הָעָם וַיָּבֹאוּ וַיַּעֲשׂוּ מְלָאכָה בְּבֵית יְהוָה צְבָאוֹת אֱלֹהֵיהֶם",
      "rdfs:label": "חגי א יד",
      "jbo:book": "jbr:book-tanach-chagay",
      "jbo:position": "14852"
    },
    {
      "jbo:within": [
        "jbr:section-tanach-24-1"
      ],
      "uri": "jbr:text-tanach-24-1-15",
      "jbo:text": "ביום עשרים וארבעה לחדש בששי בשנת שתים לדריוש המלך",
      "jbo:textNikud": "בְּיוֹם עֶשְׂרִים וְאַרְבָּעָה לַחֹדֶשׁ בַּשִּׁשִּׁי בִּשְׁנַת שְׁתַּיִם לְדָרְיָוֶשׁ הַמֶּלֶךְ",
      "rdfs:label": "חגי א טו",
      "jbo:book": "jbr:book-tanach-chagay",
      "jbo:position": "14853"
    },
    {
      "jbo:within": [
        "jbr:section-tanach-24-2"
      ],
      "uri": "jbr:text-tanach-24-2-1",
      "jbo:text": "בשביעי בעשרים ואחד לחדש היה דבר יהוה ביד חגי הנביא לאמר",
      "jbo:textNikud": "בַּשְּׁבִיעִי בְּעֶשְׂרִים וְאֶחָד לַחֹדֶשׁ הָיָה דְּבַר יְהוָה בְּיַד חַגַּי הַנָּבִיא לֵאמֹר",
      "rdfs:label": "חגי ב א",
      "jbo:book": "jbr:book-tanach-chagay",
      "jbo:position": "14854"
    },
    {
      "jbo:within": [
        "jbr:section-tanach-24-2"
      ],
      "uri": "jbr:text-tanach-24-2-2",
      "jbo:text": "אמר נא אל זרבבל בן שלתיאל פחת יהודה ואל יהושע בן יהוצדק הכהן הגדול ואל שארית העם לאמר",
      "jbo:textNikud": "אֱמָר נָא אֶל זְרֻבָּבֶל בֶּן שַׁלְתִּיאֵל פַּחַת יְהוּדָה וְאֶל יְהוֹשֻׁעַ בֶּן יְהוֹצָדָק הַכֹּהֵן הַגָּדוֹל וְאֶל שְׁאֵרִית הָעָם לֵאמֹר",
      "rdfs:label": "חגי ב ב",
      "jbo:book": "jbr:book-tanach-chagay",
      "jbo:position": "14855"
    },
    {
      "jbo:within": [
        "jbr:section-tanach-24-2"
      ],
      "uri": "jbr:text-tanach-24-2-3",
      "jbo:text": "מי בכם הנשאר אשר ראה את הבית הזה בכבודו הראשון ומה אתם ראים אתו עתה הלוא כמהו כאין בעיניכם",
      "jbo:textNikud": "מִי בָכֶם הַנִּשְׁאָר אֲשֶׁר רָאָה אֶת הַבַּיִת הַזֶּה בִּכְבוֹדוֹ הָרִאשׁוֹן וּמָה אַתֶּם רֹאִים אֹתוֹ עַתָּה הֲלוֹא כָמֹהוּ כְּאַיִן בְּעֵינֵיכֶם",
      "rdfs:label": "חגי ב ג",
      "jbo:book": "jbr:book-tanach-chagay",
      "jbo:position": "14856"
    },
    {
      "jbo:within": [
        "jbr:section-tanach-24-2"
      ],
      "uri": "jbr:text-tanach-24-2-4",
      "jbo:text": "ועתה חזק זרבבל נאם יהוה וחזק יהושע בן יהוצדק הכהן הגדול וחזק כל עם הארץ נאם יהוה ועשו כי אני אתכם נאם יהוה צבאות",
      "jbo:textNikud": "וְעַתָּה חֲזַק זְרֻבָּבֶל נְאֻם יְהוָה וַחֲזַק יְהוֹשֻׁעַ בֶּן יְהוֹצָדָק הַכֹּהֵן הַגָּדוֹל וַחֲזַק כָּל עַם הָאָרֶץ נְאֻם יְהוָה וַעֲשׂוּ כִּי אֲנִי אִתְּכֶם נְאֻם יְהוָה צְבָאוֹת",
      "rdfs:label": "חגי ב ד",
      "jbo:book": "jbr:book-tanach-chagay",
      "jbo:position": "14857"
    },
    {
      "jbo:within": [
        "jbr:section-tanach-24-2"
      ],
      "uri": "jbr:text-tanach-24-2-5",
      "jbo:text": "את הדבר אשר כרתי אתכם בצאתכם ממצרים ורוחי עמדת בתוככם אל תיראו",
      "jbo:textNikud": "אֶת הַדָּבָר אֲשֶׁר כָּרַתִּי אִתְּכֶם בְּצֵאתְכֶם מִמִּצְרַיִם וְרוּחִי עֹמֶדֶת בְּתוֹכְכֶם אַל תִּירָאוּ",
      "rdfs:label": "חגי ב ה",
      "jbo:book": "jbr:book-tanach-chagay",
      "jbo:position": "14858"
    },
    {
      "jbo:within": [
        "jbr:section-tanach-24-2"
      ],
      "uri": "jbr:text-tanach-24-2-6",
      "jbo:text": "כי כה אמר יהוה צבאות עוד אחת מעט היא ואני מרעיש את השמים ואת הארץ ואת הים ואת החרבה",
      "jbo:textNikud": "כִּי כֹה אָמַר יְהוָה צְבָאוֹת עוֹד אַחַת מְעַט הִיא וַאֲנִי מַרְעִישׁ אֶת הַשָּׁמַיִם וְאֶת הָאָרֶץ וְאֶת הַיָּם וְאֶת הֶחָרָבָה",
      "rdfs:label": "חגי ב ו",
      "jbo:book": "jbr:book-tanach-chagay",
      "jbo:position": "14859"
    },
    {
      "jbo:within": [
        "jbr:section-tanach-24-2"
      ],
      "uri": "jbr:text-tanach-24-2-7",
      "jbo:text": "והרעשתי את כל הגוים ובאו חמדת כל הגוים ומלאתי את הבית הזה כבוד אמר יהוה צבאות",
      "jbo:textNikud": "וְהִרְעַשְׁתִּי אֶת כָּל הַגּוֹיִם וּבָאוּ חֶמְדַּת כָּל הַגּוֹיִם וּמִלֵּאתִי אֶת הַבַּיִת הַזֶּה כָּבוֹד אָמַר יְהוָה צְבָאוֹת",
      "rdfs:label": "חגי ב ז",
      "jbo:book": "jbr:book-tanach-chagay",
      "jbo:position": "14860"
    },
    {
      "jbo:within": [
        "jbr:section-tanach-24-2"
      ],
      "uri": "jbr:text-tanach-24-2-8",
      "jbo:text": "לי הכסף ולי הזהב נאם יהוה צבאות",
      "jbo:textNikud": "לִי הַכֶּסֶף וְלִי הַזָּהָב נְאֻם יְהוָה צְבָאוֹת",
      "rdfs:label": "חגי ב ח",
      "jbo:book": "jbr:book-tanach-chagay",
      "jbo:position": "14861"
    },
    {
      "jbo:within": [
        "jbr:section-tanach-24-2"
      ],
      "uri": "jbr:text-tanach-24-2-9",
      "jbo:text": "גדול יהיה כבוד הבית הזה האחרון מן הראשון אמר יהוה צבאות ובמקום הזה אתן שלום נאם יהוה צבאות",
      "jbo:textNikud": "גָּדוֹל יִהְיֶה כְּבוֹד הַבַּיִת הַזֶּה הָאַחֲרוֹן מִן הָרִאשׁוֹן אָמַר יְהוָה צְבָאוֹת וּבַמָּקוֹם הַזֶּה אֶתֵּן שָׁלוֹם נְאֻם יְהוָה צְבָאוֹת",
      "rdfs:label": "חגי ב ט",
      "jbo:book": "jbr:book-tanach-chagay",
      "jbo:position": "14862"
    },
    {
      "jbo:within": [
        "jbr:section-tanach-24-2"
      ],
      "uri": "jbr:text-tanach-24-2-10",
      "jbo:text": "בעשרים וארבעה לתשיעי בשנת שתים לדריוש היה דבר יהוה אל חגי הנביא לאמר",
      "jbo:textNikud": "בְּעֶשְׂרִים וְאַרְבָּעָה לַתְּשִׁיעִי בִּשְׁנַת שְׁתַּיִם לְדָרְיָוֶשׁ הָיָה דְּבַר יְהוָה אֶל חַגַּי הַנָּבִיא לֵאמֹר",
      "rdfs:label": "חגי ב י",
      "jbo:book": "jbr:book-tanach-chagay",
      "jbo:position": "14863"
    },
    {
      "jbo:within": [
        "jbr:section-tanach-24-2"
      ],
      "uri": "jbr:text-tanach-24-2-11",
      "jbo:text": "כה אמר יהוה צבאות שאל נא את הכהנים תורה לאמר",
      "jbo:textNikud": "כֹּה אָמַר יְהוָה צְבָאוֹת שְׁאַל נָא אֶת הַכֹּהֲנִים תּוֹרָה לֵאמֹר",
      "rdfs:label": "חגי ב יא",
      "jbo:book": "jbr:book-tanach-chagay",
      "jbo:position": "14864"
    },
    {
      "jbo:within": [
        "jbr:section-tanach-24-2"
      ],
      "uri": "jbr:text-tanach-24-2-12",
      "jbo:text": "הן ישא איש בשר קדש בכנף בגדו ונגע בכנפו אל הלחם ואל הנזיד ואל היין ואל שמן ואל כל מאכל היקדש ויענו הכהנים ויאמרו לא",
      "jbo:textNikud": "הֵן יִשָּׂא אִישׁ בְּשַׂר קֹדֶשׁ בִּכְנַף בִּגְדוֹ וְנָגַע בִּכְנָפוֹ אֶל הַלֶּחֶם וְאֶל הַנָּזִיד וְאֶל הַיַּיִן וְאֶל שֶׁמֶן וְאֶל כָּל מַאֲכָל הֲיִקְדָּשׁ וַיַּעֲנוּ הַכֹּהֲנִים וַיֹּאמְרוּ לֹא",
      "rdfs:label": "חגי ב יב",
      "jbo:book": "jbr:book-tanach-chagay",
      "jbo:position": "14865"
    },
    {
      "jbo:within": [
        "jbr:section-tanach-24-2"
      ],
      "uri": "jbr:text-tanach-24-2-13",
      "jbo:text": "ויאמר חגי אם יגע טמא נפש בכל אלה היטמא ויענו הכהנים ויאמרו יטמא",
      "jbo:textNikud": "וַיֹּאמֶר חַגַּי אִם יִגַּע טְמֵא נֶפֶשׁ בְּכָל אֵלֶּה הֲיִטְמָא וַיַּעֲנוּ הַכֹּהֲנִים וַיֹּאמְרוּ יִטְמָא",
      "rdfs:label": "חגי ב יג",
      "jbo:book": "jbr:book-tanach-chagay",
      "jbo:position": "14866"
    },
    {
      "jbo:within": [
        "jbr:section-tanach-24-2"
      ],
      "uri": "jbr:text-tanach-24-2-14",
      "jbo:text": "ויען חגי ויאמר כן העם הזה וכן הגוי הזה לפני נאם יהוה וכן כל מעשה ידיהם ואשר יקריבו שם טמא הוא",
      "jbo:textNikud": "וַיַּעַן חַגַּי וַיֹּאמֶר כֵּן הָעָם הַזֶּה וְכֵן הַגּוֹי הַזֶּה לְפָנַי נְאֻם יְהוָה וְכֵן כָּל מַעֲשֵׂה יְדֵיהֶם וַאֲשֶׁר יַקְרִיבוּ שָׁם טָמֵא הוּא",
      "rdfs:label": "חגי ב יד",
      "jbo:book": "jbr:book-tanach-chagay",
      "jbo:position": "14867"
    },
    {
      "jbo:within": [
        "jbr:section-tanach-24-2"
      ],
      "uri": "jbr:text-tanach-24-2-15",
      "jbo:text": "ועתה שימו נא לבבכם מן היום הזה ומעלה מטרם שום אבן אל אבן בהיכל יהוה",
      "jbo:textNikud": "וְעַתָּה שִׂימוּ נָא לְבַבְכֶם מִן הַיּוֹם הַזֶּה וָמָעְלָה מִטֶּרֶם שׂוּם אֶבֶן אֶל אֶבֶן בְּהֵיכַל יְהוָה",
      "rdfs:label": "חגי ב טו",
      "jbo:book": "jbr:book-tanach-chagay",
      "jbo:position": "14868"
    },
    {
      "jbo:within": [
        "jbr:section-tanach-24-2"
      ],
      "uri": "jbr:text-tanach-24-2-16",
      "jbo:text": "מהיותם בא אל ערמת עשרים והיתה עשרה בא אל היקב לחשף חמשים פורה והיתה עשרים",
      "jbo:textNikud": "מִהְיוֹתָם בָּא אֶל עֲרֵמַת עֶשְׂרִים וְהָיְתָה עֲשָׂרָה בָּא אֶל הַיֶּקֶב לַחְשֹׂף חֲמִשִּׁים פּוּרָה וְהָיְתָה עֶשְׂרִים",
      "rdfs:label": "חגי ב טז",
      "jbo:book": "jbr:book-tanach-chagay",
      "jbo:position": "14869"
    },
    {
      "jbo:within": [
        "jbr:section-tanach-24-2"
      ],
      "uri": "jbr:text-tanach-24-2-17",
      "jbo:text": "הכיתי אתכם בשדפון ובירקון ובברד את כל מעשה ידיכם ואין אתכם אלי נאם יהוה",
      "jbo:textNikud": "הִכֵּיתִי אֶתְכֶם בַּשִּׁדָּפוֹן וּבַיֵּרָקוֹן וּבַבָּרָד אֵת כָּל מַעֲשֵׂה יְדֵיכֶם וְאֵין אֶתְכֶם אֵלַי נְאֻם יְהוָה",
      "rdfs:label": "חגי ב יז",
      "jbo:book": "jbr:book-tanach-chagay",
      "jbo:position": "14870"
    },
    {
      "jbo:within": [
        "jbr:section-tanach-24-2"
      ],
      "uri": "jbr:text-tanach-24-2-18",
      "jbo:text": "שימו נא לבבכם מן היום הזה ומעלה מיום עשרים וארבעה לתשיעי למן היום אשר יסד היכל יהוה שימו לבבכם",
      "jbo:textNikud": "שִׂימוּ נָא לְבַבְכֶם מִן הַיּוֹם הַזֶּה וָמָעְלָה מִיּוֹם עֶשְׂרִים וְאַרְבָּעָה לַתְּשִׁיעִי לְמִן הַיּוֹם אֲשֶׁר יֻסַּד הֵיכַל יְהוָה שִׂימוּ לְבַבְכֶם",
      "rdfs:label": "חגי ב יח",
      "jbo:book": "jbr:book-tanach-chagay",
      "jbo:position": "14871"
    },
    {
      "jbo:within": [
        "jbr:section-tanach-24-2"
      ],
      "uri": "jbr:text-tanach-24-2-19",
      "jbo:text": "העוד הזרע במגורה ועד הגפן והתאנה והרמון ועץ הזית לא נשא מן היום הזה אברך",
      "jbo:textNikud": "הַעוֹד הַזֶּרַע בַּמְּגוּרָה וְעַד הַגֶּפֶן וְהַתְּאֵנָה וְהָרִמּוֹן וְעֵץ הַזַּיִת לֹא נָשָׂא מִן הַיּוֹם הַזֶּה אֲבָרֵךְ",
      "rdfs:label": "חגי ב יט",
      "jbo:book": "jbr:book-tanach-chagay",
      "jbo:position": "14872"
    },
    {
      "jbo:within": [
        "jbr:section-tanach-24-2"
      ],
      "uri": "jbr:text-tanach-24-2-20",
      "jbo:text": "ויהי דבר יהוה שנית אל חגי בעשרים וארבעה לחדש לאמר",
      "jbo:textNikud": "וַיְהִי דְבַר יְהוָה שֵׁנִית אֶל חַגַּי בְּעֶשְׂרִים וְאַרְבָּעָה לַחֹדֶשׁ לֵאמֹר",
      "rdfs:label": "חגי ב כ",
      "jbo:book": "jbr:book-tanach-chagay",
      "jbo:position": "14873"
    },
    {
      "jbo:within": [
        "jbr:section-tanach-24-2"
      ],
      "uri": "jbr:text-tanach-24-2-21",
      "jbo:text": "אמר אל זרבבל פחת יהודה לאמר אני מרעיש את השמים ואת הארץ",
      "jbo:textNikud": "אֱמֹר אֶל זְרֻבָּבֶל פַּחַת יְהוּדָה לֵאמֹר אֲנִי מַרְעִישׁ אֶת הַשָּׁמַיִם וְאֶת הָאָרֶץ",
      "rdfs:label": "חגי ב כא",
      "jbo:book": "jbr:book-tanach-chagay",
      "jbo:position": "14874"
    },
    {
      "jbo:within": [
        "jbr:section-tanach-24-2"
      ],
      "uri": "jbr:text-tanach-24-2-22",
      "jbo:text": "והפכתי כסא ממלכות והשמדתי חזק ממלכות הגוים והפכתי מרכבה ורכביה וירדו סוסים ורכביהם איש בחרב אחיו",
      "jbo:textNikud": "וְהָפַכְתִּי כִּסֵּא מַמְלָכוֹת וְהִשְׁמַדְתִּי חֹזֶק מַמְלְכוֹת הַגּוֹיִם וְהָפַכְתִּי מֶרְכָּבָה וְרֹכְבֶיהָ וְיָרְדוּ סוּסִים וְרֹכְבֵיהֶם אִישׁ בְּחֶרֶב אָחִיו",
      "rdfs:label": "חגי ב כב",
      "jbo:book": "jbr:book-tanach-chagay",
      "jbo:position": "14875"
    },
    {
      "jbo:within": [
        "jbr:section-tanach-24-2"
      ],
      "uri": "jbr:text-tanach-24-2-23",
      "jbo:text": "ביום ההוא נאם יהוה צבאות אקחך זרבבל בן שאלתיאל עבדי נאם יהוה ושמתיך כחותם כי בך בחרתי נאם יהוה צבאות",
      "jbo:textNikud": "בַּיּוֹם הַהוּא נְאֻם יְהוָה צְבָאוֹת אֶקָּחֲךָ זְרֻבָּבֶל בֶּן שְׁאַלְתִּיאֵל עַבְדִּי נְאֻם יְהוָה וְשַׂמְתִּיךָ כַּחוֹתָם כִּי בְךָ בָחַרְתִּי נְאֻם יְהוָה צְבָאוֹת",
      "rdfs:label": "חגי ב כג",
      "jbo:book": "jbr:book-tanach-chagay",
      "jbo:position": "14876"
    }
  ]
}