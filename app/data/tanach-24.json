{"subjects":[{"uri":"jbr:tanach-24-1-1","text":"בשנת שתים לדריוש המלך בחדש הששי ביום אחד לחדש היה דבר יהוה ביד חגי הנביא אל זרבבל בן שאלתיאל פחת יהודה ואל יהושע בן יהוצדק הכהן הגדול לאמר","titles":[{"title":"חגי א א"},{"title":"חגי פרק א פסוק א"}]},{"uri":"jbr:tanach-24-1-2","text":"כה אמר יהוה צבאות לאמר העם הזה אמרו לא עת בא עת בית יהוה להבנות","titles":[{"title":"חגי א ב"},{"title":"חגי פרק א פסוק ב"}]},{"uri":"jbr:tanach-24-1-3","text":"ויהי דבר יהוה ביד חגי הנביא לאמר","titles":[{"title":"חגי א ג"},{"title":"חגי פרק א פסוק ג"}]},{"uri":"jbr:tanach-24-1-4","text":"ועתה כה אמר יהוה צבאות שימו לבבכם על דרכיכם","titles":[{"title":"חגי א ה"},{"title":"חגי פרק א פסוק ה"}]},{"uri":"jbr:tanach-24-1-5","text":"זרעתם הרבה והבא מעט אכול ואין לשבעה שתו ואין לשכרה לבוש ואין לחם לו והמשתכר משתכר אל צרור נקוב","titles":[{"title":"חגי א ו"},{"title":"חגי פרק א פסוק ו"}]},{"uri":"jbr:tanach-24-1-6","text":"כה אמר יהוה צבאות שימו לבבכם על דרכיכם","titles":[{"title":"חגי א ז"},{"title":"חגי פרק א פסוק ז"}]},{"uri":"jbr:tanach-24-1-7","text":"עלו ההר והבאתם עץ ובנו הבית וארצה בו (ואכבד) ואכבדה אמר יהוה","titles":[{"title":"חגי א ח"},{"title":"חגי פרק א פסוק ח"}]},{"uri":"jbr:tanach-24-1-8","text":"פנה אל הרבה והנה למעט והבאתם הבית ונפחתי בו יען מה נאם יהוה צבאות יען ביתי אשר הוא חרב ואתם רצים איש לביתו","titles":[{"title":"חגי א ט"},{"title":"חגי פרק א פסוק ט"}]},{"uri":"jbr:tanach-24-1-9","text":"על כן עליכם כלאו שמים מטל והארץ כלאה יבולה","titles":[{"title":"חגי א י"},{"title":"חגי פרק א פסוק י"}]},{"uri":"jbr:tanach-24-1-10","text":"ואקרא חרב על הארץ ועל ההרים ועל הדגן ועל התירוש ועל היצהר ועל אשר תוציא האדמה ועל האדם ועל הבהמה ועל כל יגיע כפים","titles":[{"title":"חגי א יא"},{"title":"חגי פרק א פסוק יא"}]},{"uri":"jbr:tanach-24-1-11","text":"וישמע זרבבל בן שלתיאל ויהושע בן יהוצדק הכהן הגדול וכל שארית העם בקול יהוה אלהיהם ועל דברי חגי הנביא כאשר שלחו יהוה אלהיהם וייראו העם מפני יהוה","titles":[{"title":"חגי א יב"},{"title":"חגי פרק א פסוק יב"}]},{"uri":"jbr:tanach-24-1-12","text":"ויאמר חגי מלאך יהוה במלאכות יהוה לעם לאמר אני אתכם נאם יהוה","titles":[{"title":"חגי א יג"},{"title":"חגי פרק א פסוק יג"}]},{"uri":"jbr:tanach-24-1-13","text":"ויער יהוה את רוח זרבבל בן שלתיאל פחת יהודה ואת רוח יהושע בן יהוצדק הכהן הגדול ואת רוח כל שארית העם ויבאו ויעשו מלאכה בבית יהוה צבאות אלהיהם","titles":[{"title":"חגי א יד"},{"title":"חגי פרק א פסוק יד"}]},{"uri":"jbr:tanach-24-1-14","text":"ביום עשרים וארבעה לחדש בששי בשנת שתים לדריוש המלך","titles":[{"title":"חגי א טו"},{"title":"חגי פרק א פסוק טו"}]},{"uri":"jbr:tanach-24-2-1","text":"בשביעי בעשרים ואחד לחדש היה דבר יהוה ביד חגי הנביא לאמר","titles":[{"title":"חגי ב א"},{"title":"חגי פרק ב פסוק א"}]},{"uri":"jbr:tanach-24-2-2","text":"אמר נא אל זרבבל בן שלתיאל פחת יהודה ואל יהושע בן יהוצדק הכהן הגדול ואל שארית העם לאמר","titles":[{"title":"חגי ב ב"},{"title":"חגי פרק ב פסוק ב"}]},{"uri":"jbr:tanach-24-2-3","text":"ועתה חזק זרבבל נאם יהוה וחזק יהושע בן יהוצדק הכהן הגדול וחזק כל עם הארץ נאם יהוה ועשו כי אני אתכם נאם יהוה צבאות","titles":[{"title":"חגי ב ד"},{"title":"חגי פרק ב פסוק ד"}]},{"uri":"jbr:tanach-24-2-4","text":"את הדבר אשר כרתי אתכם בצאתכם ממצרים ורוחי עמדת בתוככם אל תיראו","titles":[{"title":"חגי ב ה"},{"title":"חגי פרק ב פסוק ה"}]},{"uri":"jbr:tanach-24-2-5","text":"כי כה אמר יהוה צבאות עוד אחת מעט היא ואני מרעיש את השמים ואת הארץ ואת הים ואת החרבה","titles":[{"title":"חגי ב ו"},{"title":"חגי פרק ב פסוק ו"}]},{"uri":"jbr:tanach-24-2-6","text":"והרעשתי את כל הגוים ובאו חמדת כל הגוים ומלאתי את הבית הזה כבוד אמר יהוה צבאות","titles":[{"title":"חגי ב ז"},{"title":"חגי פרק ב פסוק ז"}]},{"uri":"jbr:tanach-24-2-7","text":"לי הכסף ולי הזהב נאם יהוה צבאות","titles":[{"title":"חגי ב ח"},{"title":"חגי פרק ב פסוק ח"}]},{"uri":"jbr:tanach-24-2-8","text":"גדול יהיה כבוד הבית הזה האחרון מן הראשון אמר יהוה צבאות ובמקום הזה אתן שלום נאם יהוה צבאות","titles":[{"title":"חגי ב ט"},{"title":"חגי פרק ב פסוק ט"}]},{"uri":"jbr:tanach-24-2-9","text":"בעשרים וארבעה לתשיעי בשנת שתים לדריוש היה דבר יהוה אל חגי הנביא לאמר","titles":[{"title":"חגי ב י"},{"title":"חגי פרק ב פסוק י"}]},{"uri":"jbr:tanach-24-2-10","text":"כה אמר יהוה צבאות שאל נא את הכהנים תורה לאמר","titles":[{"title":"חגי ב יא"},{"title":"חגי פרק ב פסוק יא"}]},{"uri":"jbr:tanach-24-2-11","text":"הן ישא איש בשר קדש בכנף בגדו ונגע בכנפו אל הלחם ואל הנזיד ואל היין ואל שמן ואל כל מאכל היקדש ויענו הכהנים ויאמרו לא","titles":[{"title":"חגי ב יב"},{"title":"חגי פרק ב פסוק יב"}]},{"uri":"jbr:tanach-24-2-12","text":"ויאמר חגי אם יגע טמא נפש בכל אלה היטמא ויענו הכהנים ויאמרו יטמא","titles":[{"title":"חגי ב יג"},{"title":"חגי פרק ב פסוק יג"}]},{"uri":"jbr:tanach-24-2-13","text":"ויען חגי ויאמר כן העם הזה וכן הגוי הזה לפני נאם יהוה וכן כל מעשה ידיהם ואשר יקריבו שם טמא הוא","titles":[{"title":"חגי ב יד"},{"title":"חגי פרק ב פסוק יד"}]},{"uri":"jbr:tanach-24-2-14","text":"ועתה שימו נא לבבכם מן היום הזה ומעלה מטרם שום אבן אל אבן בהיכל יהוה","titles":[{"title":"חגי ב טו"},{"title":"חגי פרק ב פסוק טו"}]},{"uri":"jbr:tanach-24-2-15","text":"מהיותם בא אל ערמת עשרים והיתה עשרה בא אל היקב לחשף חמשים פורה והיתה עשרים","titles":[{"title":"חגי ב טז"},{"title":"חגי פרק ב פסוק טז"}]},{"uri":"jbr:tanach-24-2-16","text":"הכיתי אתכם בשדפון ובירקון ובברד את כל מעשה ידיכם ואין אתכם אלי נאם יהוה","titles":[{"title":"חגי ב יז"},{"title":"חגי פרק ב פסוק יז"}]},{"uri":"jbr:tanach-24-2-17","text":"שימו נא לבבכם מן היום הזה ומעלה מיום עשרים וארבעה לתשיעי למן היום אשר יסד היכל יהוה שימו לבבכם","titles":[{"title":"חגי ב יח"},{"title":"חגי פרק ב פסוק יח"}]},{"uri":"jbr:tanach-24-2-18","text":"העוד הזרע במגורה ועד הגפן והתאנה והרמון ועץ הזית לא נשא מן היום הזה אברך","titles":[{"title":"חגי ב יט"},{"title":"חגי פרק ב פסוק יט"}]},{"uri":"jbr:tanach-24-2-19","text":"ויהי דבר יהוה שנית אל חגי בעשרים וארבעה לחדש לאמר","titles":[{"title":"חגי ב כ"},{"title":"חגי פרק ב פסוק כ"}]},{"uri":"jbr:tanach-24-2-20","text":"אמר אל זרבבל פחת יהודה לאמר אני מרעיש את השמים ואת הארץ","titles":[{"title":"חגי ב כא"},{"title":"חגי פרק ב פסוק כא"}]},{"uri":"jbr:tanach-24-2-21","text":"והפכתי כסא ממלכות והשמדתי חזק ממלכות הגוים והפכתי מרכבה ורכביה וירדו סוסים ורכביהם איש בחרב אחיו","titles":[{"title":"חגי ב כב"},{"title":"חגי פרק ב פסוק כב"}]},{"uri":"jbr:tanach-24-2-22","text":"ביום ההוא נאם יהוה צבאות אקחך זרבבל בן שאלתיאל עבדי נאם יהוה ושמתיך כחותם כי בך בחרתי נאם יהוה צבאות","titles":[{"title":"חגי ב כג"},{"title":"חגי פרק ב פסוק כג"}]}]}