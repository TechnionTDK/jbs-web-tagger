{"subjects":[{"uri":"jbr:tanach-25-1-1","text":"בחדש השמיני בשנת שתים לדריוש היה דבר יהוה אל זכריה בן ברכיה בן עדו הנביא לאמר","titles":[{"title":"זכריה א א"},{"title":"זכריה פרק א פסוק א"}]},{"uri":"jbr:tanach-25-1-2","text":"קצף יהוה על אבותיכם קצף","titles":[{"title":"זכריה א ב"},{"title":"זכריה פרק א פסוק ב"}]},{"uri":"jbr:tanach-25-1-3","text":"ואמרת אלהם כה אמר יהוה צבאות שובו אלי נאם יהוה צבאות ואשוב אליכם אמר יהוה צבאות","titles":[{"title":"זכריה א ג"},{"title":"זכריה פרק א פסוק ג"}]},{"uri":"jbr:tanach-25-1-4","text":"אל תהיו כאבתיכם אשר קראו אליהם הנביאים הראשנים לאמר כה אמר יהוה צבאות שובו נא מדרכיכם הרעים (ומעליליכם) ומעלליכם הרעים ולא שמעו ולא הקשיבו אלי נאם יהוה","titles":[{"title":"זכריה א ד"},{"title":"זכריה פרק א פסוק ד"}]},{"uri":"jbr:tanach-25-1-5","text":"אבותיכם איה הם והנבאים הלעולם יחיו","titles":[{"title":"זכריה א ה"},{"title":"זכריה פרק א פסוק ה"}]},{"uri":"jbr:tanach-25-1-6","text":"אך דברי וחקי אשר צויתי את עבדי הנביאים הלוא השיגו אבתיכם וישובו ויאמרו כאשר זמם יהוה צבאות לעשות לנו כדרכינו וכמעללינו כן עשה אתנו","titles":[{"title":"זכריה א ו"},{"title":"זכריה פרק א פסוק ו"}]},{"uri":"jbr:tanach-25-1-7","text":"ביום עשרים וארבעה לעשתי עשר חדש הוא חדש שבט בשנת שתים לדריוש היה דבר יהוה אל זכריה בן ברכיהו בן עדוא הנביא לאמר","titles":[{"title":"זכריה א ז"},{"title":"זכריה פרק א פסוק ז"}]},{"uri":"jbr:tanach-25-1-8","text":"ראיתי הלילה והנה איש רכב על סוס אדם והוא עמד בין ההדסים אשר במצלה ואחריו סוסים אדמים שרקים ולבנים","titles":[{"title":"זכריה א ח"},{"title":"זכריה פרק א פסוק ח"}]},{"uri":"jbr:tanach-25-1-9","text":"ואמר מה אלה אדני ויאמר אלי המלאך הדבר בי אני אראך מה המה אלה","titles":[{"title":"זכריה א ט"},{"title":"זכריה פרק א פסוק ט"}]},{"uri":"jbr:tanach-25-1-10","text":"ויען האיש העמד בין ההדסים ויאמר אלה אשר שלח יהוה להתהלך בארץ","titles":[{"title":"זכריה א י"},{"title":"זכריה פרק א פסוק י"}]},{"uri":"jbr:tanach-25-1-11","text":"ויענו את מלאך יהוה העמד בין ההדסים ויאמרו התהלכנו בארץ והנה כל הארץ ישבת ושקטת","titles":[{"title":"זכריה א יא"},{"title":"זכריה פרק א פסוק יא"}]},{"uri":"jbr:tanach-25-1-12","text":"ויען מלאך יהוה ויאמר יהוה צבאות עד מתי אתה לא תרחם את ירושלם ואת ערי יהודה אשר זעמתה זה שבעים שנה","titles":[{"title":"זכריה א יב"},{"title":"זכריה פרק א פסוק יב"}]},{"uri":"jbr:tanach-25-1-13","text":"ויען יהוה את המלאך הדבר בי דברים טובים דברים נחמים","titles":[{"title":"זכריה א יג"},{"title":"זכריה פרק א פסוק יג"}]},{"uri":"jbr:tanach-25-1-14","text":"ויאמר אלי המלאך הדבר בי קרא לאמר כה אמר יהוה צבאות קנאתי לירושלם ולציון קנאה גדולה","titles":[{"title":"זכריה א יד"},{"title":"זכריה פרק א פסוק יד"}]},{"uri":"jbr:tanach-25-1-15","text":"וקצף גדול אני קצף על הגוים השאננים אשר אני קצפתי מעט והמה עזרו לרעה","titles":[{"title":"זכריה א טו"},{"title":"זכריה פרק א פסוק טו"}]},{"uri":"jbr:tanach-25-1-16","text":"לכן כה אמר יהוה שבתי לירושלם ברחמים ביתי יבנה בה נאם יהוה צבאות (וקוה) וקו ינטה על ירושלם","titles":[{"title":"זכריה א טז"},{"title":"זכריה פרק א פסוק טז"}]},{"uri":"jbr:tanach-25-1-17","text":"עוד קרא לאמר כה אמר יהוה צבאות עוד תפוצינה ערי מטוב ונחם יהוה עוד את ציון ובחר עוד בירושלם","titles":[{"title":"זכריה א יז"},{"title":"זכריה פרק א פסוק יז"}]},{"uri":"jbr:tanach-25-2-1","text":"ואשא את עיני וארא והנה ארבע קרנות","titles":[{"title":"זכריה ב א"},{"title":"זכריה פרק ב פסוק א"}]},{"uri":"jbr:tanach-25-2-2","text":"ואמר אל המלאך הדבר בי מה אלה ויאמר אלי אלה הקרנות אשר זרו את יהודה את ישראל וירושלם","titles":[{"title":"זכריה ב ב"},{"title":"זכריה פרק ב פסוק ב"}]},{"uri":"jbr:tanach-25-2-3","text":"ויראני יהוה ארבעה חרשים","titles":[{"title":"זכריה ב ג"},{"title":"זכריה פרק ב פסוק ג"}]},{"uri":"jbr:tanach-25-2-4","text":"ואמר מה אלה באים לעשות ויאמר לאמר אלה הקרנות אשר זרו את יהודה כפי איש לא נשא ראשו ויבאו אלה להחריד אתם לידות את קרנות הגוים הנשאים קרן אל ארץ יהודה לזרותה","titles":[{"title":"זכריה ב ד"},{"title":"זכריה פרק ב פסוק ד"}]},{"uri":"jbr:tanach-25-2-5","text":"ואשא עיני וארא והנה איש ובידו חבל מדה","titles":[{"title":"זכריה ב ה"},{"title":"זכריה פרק ב פסוק ה"}]},{"uri":"jbr:tanach-25-2-6","text":"ואמר אנה אתה הלך ויאמר אלי למד את ירושלם לראות כמה רחבה וכמה ארכה","titles":[{"title":"זכריה ב ו"},{"title":"זכריה פרק ב פסוק ו"}]},{"uri":"jbr:tanach-25-2-7","text":"והנה המלאך הדבר בי יצא ומלאך אחר יצא לקראתו","titles":[{"title":"זכריה ב ז"},{"title":"זכריה פרק ב פסוק ז"}]},{"uri":"jbr:tanach-25-2-8","text":"ויאמר אלו רץ דבר אל הנער הלז לאמר פרזות תשב ירושלם מרב אדם ובהמה בתוכה","titles":[{"title":"זכריה ב ח"},{"title":"זכריה פרק ב פסוק ח"}]},{"uri":"jbr:tanach-25-2-9","text":"ואני אהיה לה נאם יהוה חומת אש סביב ולכבוד אהיה בתוכה","titles":[{"title":"זכריה ב ט"},{"title":"זכריה פרק ב פסוק ט"}]},{"uri":"jbr:tanach-25-2-10","text":"הוי הוי ונסו מארץ צפון נאם יהוה כי כארבע רוחות השמים פרשתי אתכם נאם יהוה","titles":[{"title":"זכריה ב י"},{"title":"זכריה פרק ב פסוק י"}]},{"uri":"jbr:tanach-25-2-11","text":"הוי ציון המלטי יושבת בת בבל","titles":[{"title":"זכריה ב יא"},{"title":"זכריה פרק ב פסוק יא"}]},{"uri":"jbr:tanach-25-2-12","text":"כי כה אמר יהוה צבאות אחר כבוד שלחני אל הגוים השללים אתכם כי הנגע בכם נגע בבבת עינו","titles":[{"title":"זכריה ב יב"},{"title":"זכריה פרק ב פסוק יב"}]},{"uri":"jbr:tanach-25-2-13","text":"כי הנני מניף את ידי עליהם והיו שלל לעבדיהם וידעתם כי יהוה צבאות שלחני","titles":[{"title":"זכריה ב יג"},{"title":"זכריה פרק ב פסוק יג"}]},{"uri":"jbr:tanach-25-2-14","text":"רני ושמחי בת ציון כי הנני בא ושכנתי בתוכך נאם יהוה","titles":[{"title":"זכריה ב יד"},{"title":"זכריה פרק ב פסוק יד"}]},{"uri":"jbr:tanach-25-2-15","text":"ונלוו גוים רבים אל יהוה ביום ההוא והיו לי לעם ושכנתי בתוכך וידעת כי יהוה צבאות שלחני אליך","titles":[{"title":"זכריה ב טו"},{"title":"זכריה פרק ב פסוק טו"}]},{"uri":"jbr:tanach-25-2-16","text":"ונחל יהוה את יהודה חלקו על אדמת הקדש ובחר עוד בירושלם","titles":[{"title":"זכריה ב טז"},{"title":"זכריה פרק ב פסוק טז"}]},{"uri":"jbr:tanach-25-2-17","text":"הס כל בשר מפני יהוה כי נעור ממעון קדשו","titles":[{"title":"זכריה ב יז"},{"title":"זכריה פרק ב פסוק יז"}]},{"uri":"jbr:tanach-25-3-1","text":"ויראני את יהושע הכהן הגדול עמד לפני מלאך יהוה והשטן עמד על ימינו לשטנו","titles":[{"title":"זכריה ג א"},{"title":"זכריה פרק ג פסוק א"}]},{"uri":"jbr:tanach-25-3-2","text":"ויאמר יהוה אל השטן יגער יהוה בך השטן ויגער יהוה בך הבחר בירושלם הלוא זה אוד מצל מאש","titles":[{"title":"זכריה ג ב"},{"title":"זכריה פרק ג פסוק ב"}]},{"uri":"jbr:tanach-25-3-3","text":"ויהושע היה לבש בגדים צואים ועמד לפני המלאך","titles":[{"title":"זכריה ג ג"},{"title":"זכריה פרק ג פסוק ג"}]},{"uri":"jbr:tanach-25-3-4","text":"ויען ויאמר אל העמדים לפניו לאמר הסירו הבגדים הצאים מעליו ויאמר אליו ראה העברתי מעליך עונך והלבש אתך מחלצות","titles":[{"title":"זכריה ג ד"},{"title":"זכריה פרק ג פסוק ד"}]},{"uri":"jbr:tanach-25-3-5","text":"ואמר ישימו צניף טהור על ראשו וישימו הצניף הטהור על ראשו וילבשהו בגדים ומלאך יהוה עמד","titles":[{"title":"זכריה ג ה"},{"title":"זכריה פרק ג פסוק ה"}]},{"uri":"jbr:tanach-25-3-6","text":"ויעד מלאך יהוה ביהושע לאמר","titles":[{"title":"זכריה ג ו"},{"title":"זכריה פרק ג פסוק ו"}]},{"uri":"jbr:tanach-25-3-7","text":"כה אמר יהוה צבאות אם בדרכי תלך ואם את משמרתי תשמר וגם אתה תדין את ביתי וגם תשמר את חצרי ונתתי לך מהלכים בין העמדים האלה","titles":[{"title":"זכריה ג ז"},{"title":"זכריה פרק ג פסוק ז"}]},{"uri":"jbr:tanach-25-3-8","text":"שמע נא יהושע הכהן הגדול אתה ורעיך הישבים לפניך כי אנשי מופת המה כי הנני מביא את עבדי צמח","titles":[{"title":"זכריה ג ח"},{"title":"זכריה פרק ג פסוק ח"}]},{"uri":"jbr:tanach-25-3-9","text":"כי הנה האבן אשר נתתי לפני יהושע על אבן אחת שבעה עינים הנני מפתח פתחה נאם יהוה צבאות ומשתי את עון הארץ ההיא ביום אחד","titles":[{"title":"זכריה ג ט"},{"title":"זכריה פרק ג פסוק ט"}]},{"uri":"jbr:tanach-25-3-10","text":"ביום ההוא נאם יהוה צבאות תקראו איש לרעהו אל תחת גפן ואל תחת תאנה","titles":[{"title":"זכריה ג י"},{"title":"זכריה פרק ג פסוק י"}]},{"uri":"jbr:tanach-25-4-1","text":"וישב המלאך הדבר בי ויעירני כאיש אשר יעור משנתו","titles":[{"title":"זכריה ד א"},{"title":"זכריה פרק ד פסוק א"}]},{"uri":"jbr:tanach-25-4-2","text":"ויאמר אלי מה אתה ראה (ויאמר) ואמר ראיתי והנה מנורת זהב כלה וגלה על ראשה ושבעה נרתיה עליה שבעה ושבעה מוצקות לנרות אשר על ראשה","titles":[{"title":"זכריה ד ב"},{"title":"זכריה פרק ד פסוק ב"}]},{"uri":"jbr:tanach-25-4-3","text":"ושנים זיתים עליה אחד מימין הגלה ואחד על שמאלה","titles":[{"title":"זכריה ד ג"},{"title":"זכריה פרק ד פסוק ג"}]},{"uri":"jbr:tanach-25-4-4","text":"ואען ואמר אל המלאך הדבר בי לאמר מה אלה אדני","titles":[{"title":"זכריה ד ד"},{"title":"זכריה פרק ד פסוק ד"}]},{"uri":"jbr:tanach-25-4-5","text":"ויען המלאך הדבר בי ויאמר אלי הלוא ידעת מה המה אלה ואמר לא אדני","titles":[{"title":"זכריה ד ה"},{"title":"זכריה פרק ד פסוק ה"}]},{"uri":"jbr:tanach-25-4-6","text":"ויען ויאמר אלי לאמר זה דבר יהוה אל זרבבל לאמר לא בחיל ולא בכח כי אם ברוחי אמר יהוה צבאות","titles":[{"title":"זכריה ד ו"},{"title":"זכריה פרק ד פסוק ו"}]},{"uri":"jbr:tanach-25-4-7","text":"מי אתה הר הגדול לפני זרבבל למישר והוציא את האבן הראשה תשאות חן חן לה","titles":[{"title":"זכריה ד ז"},{"title":"זכריה פרק ד פסוק ז"}]},{"uri":"jbr:tanach-25-4-8","text":"ויהי דבר יהוה אלי לאמר","titles":[{"title":"זכריה ד ח"},{"title":"זכריה פרק ד פסוק ח"}]},{"uri":"jbr:tanach-25-4-9","text":"כי מי בז ליום קטנות ושמחו וראו את האבן הבדיל ביד זרבבל שבעה אלה עיני יהוה המה משוטטים בכל הארץ","titles":[{"title":"זכריה ד י"},{"title":"זכריה פרק ד פסוק י"}]},{"uri":"jbr:tanach-25-4-10","text":"ואען ואמר אליו מה שני הזיתים האלה על ימין המנורה ועל שמאולה","titles":[{"title":"זכריה ד יא"},{"title":"זכריה פרק ד פסוק יא"}]},{"uri":"jbr:tanach-25-4-11","text":"ואען שנית ואמר אליו מה שתי שבלי הזיתים אשר ביד שני צנתרות הזהב המריקים מעליהם הזהב","titles":[{"title":"זכריה ד יב"},{"title":"זכריה פרק ד פסוק יב"}]},{"uri":"jbr:tanach-25-4-12","text":"ויאמר אלי לאמר הלוא ידעת מה אלה ואמר לא אדני","titles":[{"title":"זכריה ד יג"},{"title":"זכריה פרק ד פסוק יג"}]},{"uri":"jbr:tanach-25-4-13","text":"ויאמר אלה שני בני היצהר העמדים על אדון כל הארץ","titles":[{"title":"זכריה ד יד"},{"title":"זכריה פרק ד פסוק יד"}]},{"uri":"jbr:tanach-25-5-1","text":"ואשוב ואשא עיני ואראה והנה מגלה עפה","titles":[{"title":"זכריה ה א"},{"title":"זכריה פרק ה פסוק א"}]},{"uri":"jbr:tanach-25-5-2","text":"ויאמר אלי מה אתה ראה ואמר אני ראה מגלה עפה ארכה עשרים באמה ורחבה עשר באמה","titles":[{"title":"זכריה ה ב"},{"title":"זכריה פרק ה פסוק ב"}]},{"uri":"jbr:tanach-25-5-3","text":"ויאמר אלי זאת האלה היוצאת על פני כל הארץ כי כל הגנב מזה כמוה נקה וכל הנשבע מזה כמוה נקה","titles":[{"title":"זכריה ה ג"},{"title":"זכריה פרק ה פסוק ג"}]},{"uri":"jbr:tanach-25-5-4","text":"הוצאתיה נאם יהוה צבאות ובאה אל בית הגנב ואל בית הנשבע בשמי לשקר ולנה בתוך ביתו וכלתו ואת עציו ואת אבניו","titles":[{"title":"זכריה ה ד"},{"title":"זכריה פרק ה פסוק ד"}]},{"uri":"jbr:tanach-25-5-5","text":"ויצא המלאך הדבר בי ויאמר אלי שא נא עיניך וראה מה היוצאת הזאת","titles":[{"title":"זכריה ה ה"},{"title":"זכריה פרק ה פסוק ה"}]},{"uri":"jbr:tanach-25-5-6","text":"ואמר מה היא ויאמר זאת האיפה היוצאת ויאמר זאת עינם בכל הארץ","titles":[{"title":"זכריה ה ו"},{"title":"זכריה פרק ה פסוק ו"}]},{"uri":"jbr:tanach-25-5-7","text":"והנה ככר עפרת נשאת וזאת אשה אחת יושבת בתוך האיפה","titles":[{"title":"זכריה ה ז"},{"title":"זכריה פרק ה פסוק ז"}]},{"uri":"jbr:tanach-25-5-8","text":"ויאמר זאת הרשעה וישלך אתה אל תוך האיפה וישלך את אבן העפרת אל פיה","titles":[{"title":"זכריה ה ח"},{"title":"זכריה פרק ה פסוק ח"}]},{"uri":"jbr:tanach-25-5-9","text":"ואשא עיני וארא והנה שתים נשים יוצאות ורוח בכנפיהם ולהנה כנפים ככנפי החסידה ותשאנה את האיפה בין הארץ ובין השמים","titles":[{"title":"זכריה ה ט"},{"title":"זכריה פרק ה פסוק ט"}]},{"uri":"jbr:tanach-25-5-10","text":"ואמר אל המלאך הדבר בי אנה המה מולכות את האיפה","titles":[{"title":"זכריה ה י"},{"title":"זכריה פרק ה פסוק י"}]},{"uri":"jbr:tanach-25-5-11","text":"ויאמר אלי לבנות לה בית בארץ שנער והוכן והניחה שם על מכנתה","titles":[{"title":"זכריה ה יא"},{"title":"זכריה פרק ה פסוק יא"}]},{"uri":"jbr:tanach-25-6-1","text":"ואשב ואשא עיני ואראה והנה ארבע מרכבות יצאות מבין שני ההרים וההרים הרי נחשת","titles":[{"title":"זכריה ו א"},{"title":"זכריה פרק ו פסוק א"}]},{"uri":"jbr:tanach-25-6-2","text":"במרכבה הראשנה סוסים אדמים ובמרכבה השנית סוסים שחרים","titles":[{"title":"זכריה ו ב"},{"title":"זכריה פרק ו פסוק ב"}]},{"uri":"jbr:tanach-25-6-3","text":"ובמרכבה השלשית סוסים לבנים ובמרכבה הרבעית סוסים ברדים אמצים","titles":[{"title":"זכריה ו ג"},{"title":"זכריה פרק ו פסוק ג"}]},{"uri":"jbr:tanach-25-6-4","text":"ואען ואמר אל המלאך הדבר בי מה אלה אדני","titles":[{"title":"זכריה ו ד"},{"title":"זכריה פרק ו פסוק ד"}]},{"uri":"jbr:tanach-25-6-5","text":"אשר בה הסוסים השחרים יצאים אל ארץ צפון והלבנים יצאו אל אחריהם והברדים יצאו אל ארץ התימן","titles":[{"title":"זכריה ו ו"},{"title":"זכריה פרק ו פסוק ו"}]},{"uri":"jbr:tanach-25-6-6","text":"והאמצים יצאו ויבקשו ללכת להתהלך בארץ ויאמר לכו התהלכו בארץ ותתהלכנה בארץ","titles":[{"title":"זכריה ו ז"},{"title":"זכריה פרק ו פסוק ז"}]},{"uri":"jbr:tanach-25-6-7","text":"ויזעק אתי וידבר אלי לאמר ראה היוצאים אל ארץ צפון הניחו את רוחי בארץ צפון","titles":[{"title":"זכריה ו ח"},{"title":"זכריה פרק ו פסוק ח"}]},{"uri":"jbr:tanach-25-6-8","text":"ויהי דבר יהוה אלי לאמר","titles":[{"title":"זכריה ו ט"},{"title":"זכריה פרק ו פסוק ט"}]},{"uri":"jbr:tanach-25-6-9","text":"ולקחת כסף וזהב ועשית עטרות ושמת בראש יהושע בן יהוצדק הכהן הגדול","titles":[{"title":"זכריה ו יא"},{"title":"זכריה פרק ו פסוק יא"}]},{"uri":"jbr:tanach-25-6-10","text":"ואמרת אליו לאמר כה אמר יהוה צבאות לאמר הנה איש צמח שמו ומתחתיו יצמח ובנה את היכל יהוה","titles":[{"title":"זכריה ו יב"},{"title":"זכריה פרק ו פסוק יב"}]},{"uri":"jbr:tanach-25-6-11","text":"והוא יבנה את היכל יהוה והוא ישא הוד וישב ומשל על כסאו והיה כהן על כסאו ועצת שלום תהיה בין שניהם","titles":[{"title":"זכריה ו יג"},{"title":"זכריה פרק ו פסוק יג"}]},{"uri":"jbr:tanach-25-6-12","text":"והעטרת תהיה לחלם ולטוביה ולידעיה ולחן בן צפניה לזכרון בהיכל יהוה","titles":[{"title":"זכריה ו יד"},{"title":"זכריה פרק ו פסוק יד"}]},{"uri":"jbr:tanach-25-6-13","text":"ורחוקים יבאו ובנו בהיכל יהוה וידעתם כי יהוה צבאות שלחני אליכם והיה אם שמוע תשמעון בקול יהוה אלהיכם","titles":[{"title":"זכריה ו טו"},{"title":"זכריה פרק ו פסוק טו"}]},{"uri":"jbr:tanach-25-7-1","text":"ויהי בשנת ארבע לדריוש המלך היה דבר יהוה אל זכריה בארבעה לחדש התשעי בכסלו","titles":[{"title":"זכריה ז א"},{"title":"זכריה פרק ז פסוק א"}]},{"uri":"jbr:tanach-25-7-2","text":"וישלח בית אל שר אצר ורגם מלך ואנשיו לחלות את פני יהוה","titles":[{"title":"זכריה ז ב"},{"title":"זכריה פרק ז פסוק ב"}]},{"uri":"jbr:tanach-25-7-3","text":"לאמר אל הכהנים אשר לבית יהוה צבאות ואל הנביאים לאמר האבכה בחדש החמשי הנזר כאשר עשיתי זה כמה שנים","titles":[{"title":"זכריה ז ג"},{"title":"זכריה פרק ז פסוק ג"}]},{"uri":"jbr:tanach-25-7-4","text":"ויהי דבר יהוה צבאות אלי לאמר","titles":[{"title":"זכריה ז ד"},{"title":"זכריה פרק ז פסוק ד"}]},{"uri":"jbr:tanach-25-7-5","text":"אמר אל כל עם הארץ ואל הכהנים לאמר כי צמתם וספוד בחמישי ובשביעי וזה שבעים שנה הצום צמתני אני","titles":[{"title":"זכריה ז ה"},{"title":"זכריה פרק ז פסוק ה"}]},{"uri":"jbr:tanach-25-7-6","text":"וכי תאכלו וכי תשתו הלוא אתם האכלים ואתם השתים","titles":[{"title":"זכריה ז ו"},{"title":"זכריה פרק ז פסוק ו"}]},{"uri":"jbr:tanach-25-7-7","text":"הלוא את הדברים אשר קרא יהוה ביד הנביאים הראשנים בהיות ירושלם ישבת ושלוה ועריה סביבתיה והנגב והשפלה ישב","titles":[{"title":"זכריה ז ז"},{"title":"זכריה פרק ז פסוק ז"}]},{"uri":"jbr:tanach-25-7-8","text":"ויהי דבר יהוה אל זכריה לאמר","titles":[{"title":"זכריה ז ח"},{"title":"זכריה פרק ז פסוק ח"}]},{"uri":"jbr:tanach-25-7-9","text":"כה אמר יהוה צבאות לאמר משפט אמת שפטו וחסד ורחמים עשו איש את אחיו","titles":[{"title":"זכריה ז ט"},{"title":"זכריה פרק ז פסוק ט"}]},{"uri":"jbr:tanach-25-7-10","text":"ואלמנה ויתום גר ועני אל תעשקו ורעת איש אחיו אל תחשבו בלבבכם","titles":[{"title":"זכריה ז י"},{"title":"זכריה פרק ז פסוק י"}]},{"uri":"jbr:tanach-25-7-11","text":"וימאנו להקשיב ויתנו כתף סררת ואזניהם הכבידו משמוע","titles":[{"title":"זכריה ז יא"},{"title":"זכריה פרק ז פסוק יא"}]},{"uri":"jbr:tanach-25-7-12","text":"ולבם שמו שמיר משמוע את התורה ואת הדברים אשר שלח יהוה צבאות ברוחו ביד הנביאים הראשנים ויהי קצף גדול מאת יהוה צבאות","titles":[{"title":"זכריה ז יב"},{"title":"זכריה פרק ז פסוק יב"}]},{"uri":"jbr:tanach-25-7-13","text":"ויהי כאשר קרא ולא שמעו כן יקראו ולא אשמע אמר יהוה צבאות","titles":[{"title":"זכריה ז יג"},{"title":"זכריה פרק ז פסוק יג"}]},{"uri":"jbr:tanach-25-7-14","text":"ואסערם על כל הגוים אשר לא ידעום והארץ נשמה אחריהם מעבר ומשב וישימו ארץ חמדה לשמה","titles":[{"title":"זכריה ז יד"},{"title":"זכריה פרק ז פסוק יד"}]},{"uri":"jbr:tanach-25-8-1","text":"ויהי דבר יהוה צבאות לאמר","titles":[{"title":"זכריה ח א"},{"title":"זכריה פרק ח פסוק א"}]},{"uri":"jbr:tanach-25-8-2","text":"כה אמר יהוה שבתי אל ציון ושכנתי בתוך ירושלם ונקראה ירושלם עיר האמת והר יהוה צבאות הר הקדש","titles":[{"title":"זכריה ח ג"},{"title":"זכריה פרק ח פסוק ג"}]},{"uri":"jbr:tanach-25-8-3","text":"כה אמר יהוה צבאות עד ישבו זקנים וזקנות ברחבות ירושלם ואיש משענתו בידו מרב ימים","titles":[{"title":"זכריה ח ד"},{"title":"זכריה פרק ח פסוק ד"}]},{"uri":"jbr:tanach-25-8-4","text":"ורחבות העיר ימלאו ילדים וילדות משחקים ברחבתיה","titles":[{"title":"זכריה ח ה"},{"title":"זכריה פרק ח פסוק ה"}]},{"uri":"jbr:tanach-25-8-5","text":"כה אמר יהוה צבאות כי יפלא בעיני שארית העם הזה בימים ההם גם בעיני יפלא נאם יהוה צבאות","titles":[{"title":"זכריה ח ו"},{"title":"זכריה פרק ח פסוק ו"}]},{"uri":"jbr:tanach-25-8-6","text":"כה אמר יהוה צבאות הנני מושיע את עמי מארץ מזרח ומארץ מבוא השמש","titles":[{"title":"זכריה ח ז"},{"title":"זכריה פרק ח פסוק ז"}]},{"uri":"jbr:tanach-25-8-7","text":"והבאתי אתם ושכנו בתוך ירושלם והיו לי לעם ואני אהיה להם לאלהים באמת ובצדקה","titles":[{"title":"זכריה ח ח"},{"title":"זכריה פרק ח פסוק ח"}]},{"uri":"jbr:tanach-25-8-8","text":"כה אמר יהוה צבאות תחזקנה ידיכם השמעים בימים האלה את הדברים האלה מפי הנביאים אשר ביום יסד בית יהוה צבאות ההיכל להבנות","titles":[{"title":"זכריה ח ט"},{"title":"זכריה פרק ח פסוק ט"}]},{"uri":"jbr:tanach-25-8-9","text":"כי לפני הימים ההם שכר האדם לא נהיה ושכר הבהמה איננה וליוצא ולבא אין שלום מן הצר ואשלח את כל האדם איש ברעהו","titles":[{"title":"זכריה ח י"},{"title":"זכריה פרק ח פסוק י"}]},{"uri":"jbr:tanach-25-8-10","text":"ועתה לא כימים הראשנים אני לשארית העם הזה נאם יהוה צבאות","titles":[{"title":"זכריה ח יא"},{"title":"זכריה פרק ח פסוק יא"}]},{"uri":"jbr:tanach-25-8-11","text":"כי זרע השלום הגפן תתן פריה והארץ תתן את יבולה והשמים יתנו טלם והנחלתי את שארית העם הזה את כל אלה","titles":[{"title":"זכריה ח יב"},{"title":"זכריה פרק ח פסוק יב"}]},{"uri":"jbr:tanach-25-8-12","text":"והיה כאשר הייתם קללה בגוים בית יהודה ובית ישראל כן אושיע אתכם והייתם ברכה אל תיראו תחזקנה ידיכם","titles":[{"title":"זכריה ח יג"},{"title":"זכריה פרק ח פסוק יג"}]},{"uri":"jbr:tanach-25-8-13","text":"כי כה אמר יהוה צבאות כאשר זממתי להרע לכם בהקציף אבתיכם אתי אמר יהוה צבאות ולא נחמתי","titles":[{"title":"זכריה ח יד"},{"title":"זכריה פרק ח פסוק יד"}]},{"uri":"jbr:tanach-25-8-14","text":"כן שבתי זממתי בימים האלה להיטיב את ירושלם ואת בית יהודה אל תיראו","titles":[{"title":"זכריה ח טו"},{"title":"זכריה פרק ח פסוק טו"}]},{"uri":"jbr:tanach-25-8-15","text":"אלה הדברים אשר תעשו דברו אמת איש את רעהו אמת ומשפט שלום שפטו בשעריכם","titles":[{"title":"זכריה ח טז"},{"title":"זכריה פרק ח פסוק טז"}]},{"uri":"jbr:tanach-25-8-16","text":"ואיש את רעת רעהו אל תחשבו בלבבכם ושבעת שקר אל תאהבו כי את כל אלה אשר שנאתי נאם יהוה","titles":[{"title":"זכריה ח יז"},{"title":"זכריה פרק ח פסוק יז"}]},{"uri":"jbr:tanach-25-8-17","text":"ויהי דבר יהוה צבאות אלי לאמר","titles":[{"title":"זכריה ח יח"},{"title":"זכריה פרק ח פסוק יח"}]},{"uri":"jbr:tanach-25-8-18","text":"כה אמר יהוה צבאות עד אשר יבאו עמים וישבי ערים רבות","titles":[{"title":"זכריה ח כ"},{"title":"זכריה פרק ח פסוק כ"}]},{"uri":"jbr:tanach-25-8-19","text":"והלכו ישבי אחת אל אחת לאמר נלכה הלוך לחלות את פני יהוה ולבקש את יהוה צבאות אלכה גם אני","titles":[{"title":"זכריה ח כא"},{"title":"זכריה פרק ח פסוק כא"}]},{"uri":"jbr:tanach-25-8-20","text":"ובאו עמים רבים וגוים עצומים לבקש את יהוה צבאות בירושלם ולחלות את פני יהוה","titles":[{"title":"זכריה ח כב"},{"title":"זכריה פרק ח פסוק כב"}]},{"uri":"jbr:tanach-25-8-21","text":"כה אמר יהוה צבאות בימים ההמה אשר יחזיקו עשרה אנשים מכל לשנות הגוים והחזיקו בכנף איש יהודי לאמר נלכה עמכם כי שמענו אלהים עמכם","titles":[{"title":"זכריה ח כג"},{"title":"זכריה פרק ח פסוק כג"}]},{"uri":"jbr:tanach-25-9-1","text":"משא דבר יהוה בארץ חדרך ודמשק מנחתו כי ליהוה עין אדם וכל שבטי ישראל","titles":[{"title":"זכריה ט א"},{"title":"זכריה פרק ט פסוק א"}]},{"uri":"jbr:tanach-25-9-2","text":"וגם חמת תגבל בה צר וצידון כי חכמה מאד","titles":[{"title":"זכריה ט ב"},{"title":"זכריה פרק ט פסוק ב"}]},{"uri":"jbr:tanach-25-9-3","text":"ותבן צר מצור לה ותצבר כסף כעפר וחרוץ כטיט חוצות","titles":[{"title":"זכריה ט ג"},{"title":"זכריה פרק ט פסוק ג"}]},{"uri":"jbr:tanach-25-9-4","text":"הנה אדני יורשנה והכה בים חילה והיא באש תאכל","titles":[{"title":"זכריה ט ד"},{"title":"זכריה פרק ט פסוק ד"}]},{"uri":"jbr:tanach-25-9-5","text":"תרא אשקלון ותירא ועזה ותחיל מאד ועקרון כי הביש מבטה ואבד מלך מעזה ואשקלון לא תשב","titles":[{"title":"זכריה ט ה"},{"title":"זכריה פרק ט פסוק ה"}]},{"uri":"jbr:tanach-25-9-6","text":"וישב ממזר באשדוד והכרתי גאון פלשתים","titles":[{"title":"זכריה ט ו"},{"title":"זכריה פרק ט פסוק ו"}]},{"uri":"jbr:tanach-25-9-7","text":"והסרתי דמיו מפיו ושקציו מבין שניו ונשאר גם הוא לאלהינו והיה כאלף ביהודה ועקרון כיבוסי","titles":[{"title":"זכריה ט ז"},{"title":"זכריה פרק ט פסוק ז"}]},{"uri":"jbr:tanach-25-9-8","text":"וחניתי לביתי מצבה מעבר ומשב ולא יעבר עליהם עוד נגש כי עתה ראיתי בעיני","titles":[{"title":"זכריה ט ח"},{"title":"זכריה פרק ט פסוק ח"}]},{"uri":"jbr:tanach-25-9-9","text":"גילי מאד בת ציון הריעי בת ירושלם הנה מלכך יבוא לך צדיק ונושע הוא עני ורכב על חמור ועל עיר בן אתנות","titles":[{"title":"זכריה ט ט"},{"title":"זכריה פרק ט פסוק ט"}]},{"uri":"jbr:tanach-25-9-10","text":"והכרתי רכב מאפרים וסוס מירושלם ונכרתה קשת מלחמה ודבר שלום לגוים ומשלו מים עד ים ומנהר עד אפסי ארץ","titles":[{"title":"זכריה ט י"},{"title":"זכריה פרק ט פסוק י"}]},{"uri":"jbr:tanach-25-9-11","text":"גם את בדם בריתך שלחתי אסיריך מבור אין מים בו","titles":[{"title":"זכריה ט יא"},{"title":"זכריה פרק ט פסוק יא"}]},{"uri":"jbr:tanach-25-9-12","text":"שובו לבצרון אסירי התקוה גם היום מגיד משנה אשיב לך","titles":[{"title":"זכריה ט יב"},{"title":"זכריה פרק ט פסוק יב"}]},{"uri":"jbr:tanach-25-9-13","text":"כי דרכתי לי יהודה קשת מלאתי אפרים ועוררתי בניך ציון על בניך יון ושמתיך כחרב גבור","titles":[{"title":"זכריה ט יג"},{"title":"זכריה פרק ט פסוק יג"}]},{"uri":"jbr:tanach-25-9-14","text":"ויהוה עליהם יראה ויצא כברק חצו ואדני יהוה בשופר יתקע והלך בסערות תימן","titles":[{"title":"זכריה ט יד"},{"title":"זכריה פרק ט פסוק יד"}]},{"uri":"jbr:tanach-25-9-15","text":"יהוה צבאות יגן עליהם ואכלו וכבשו אבני קלע ושתו המו כמו יין ומלאו כמזרק כזויות מזבח","titles":[{"title":"זכריה ט טו"},{"title":"זכריה פרק ט פסוק טו"}]},{"uri":"jbr:tanach-25-9-16","text":"והושיעם יהוה אלהיהם ביום ההוא כצאן עמו כי אבני נזר מתנוססות על אדמתו","titles":[{"title":"זכריה ט טז"},{"title":"זכריה פרק ט פסוק טז"}]},{"uri":"jbr:tanach-25-9-17","text":"כי מה טובו ומה יפיו דגן בחורים ותירוש ינובב בתלות","titles":[{"title":"זכריה ט יז"},{"title":"זכריה פרק ט פסוק יז"}]},{"uri":"jbr:tanach-25-10-1","text":"שאלו מיהוה מטר בעת מלקוש יהוה עשה חזיזים ומטר גשם יתן להם לאיש עשב בשדה","titles":[{"title":"זכריה י א"},{"title":"זכריה פרק י פסוק א"}]},{"uri":"jbr:tanach-25-10-2","text":"כי התרפים דברו און והקוסמים חזו שקר וחלמות השוא ידברו הבל ינחמון על כן נסעו כמו צאן יענו כי אין רעה","titles":[{"title":"זכריה י ב"},{"title":"זכריה פרק י פסוק ב"}]},{"uri":"jbr:tanach-25-10-3","text":"על הרעים חרה אפי ועל העתודים אפקוד כי פקד יהוה צבאות את עדרו את בית יהודה ושם אותם כסוס הודו במלחמה","titles":[{"title":"זכריה י ג"},{"title":"זכריה פרק י פסוק ג"}]},{"uri":"jbr:tanach-25-10-4","text":"ממנו פנה ממנו יתד ממנו קשת מלחמה ממנו יצא כל נוגש יחדו","titles":[{"title":"זכריה י ד"},{"title":"זכריה פרק י פסוק ד"}]},{"uri":"jbr:tanach-25-10-5","text":"והיו כגברים בוסים בטיט חוצות במלחמה ונלחמו כי יהוה עמם והבישו רכבי סוסים","titles":[{"title":"זכריה י ה"},{"title":"זכריה פרק י פסוק ה"}]},{"uri":"jbr:tanach-25-10-6","text":"וגברתי את בית יהודה ואת בית יוסף אושיע והושבותים כי רחמתים והיו כאשר לא זנחתים כי אני יהוה אלהיהם ואענם","titles":[{"title":"זכריה י ו"},{"title":"זכריה פרק י פסוק ו"}]},{"uri":"jbr:tanach-25-10-7","text":"והיו כגבור אפרים ושמח לבם כמו יין ובניהם יראו ושמחו יגל לבם ביהוה","titles":[{"title":"זכריה י ז"},{"title":"זכריה פרק י פסוק ז"}]},{"uri":"jbr:tanach-25-10-8","text":"אשרקה להם ואקבצם כי פדיתים ורבו כמו רבו","titles":[{"title":"זכריה י ח"},{"title":"זכריה פרק י פסוק ח"}]},{"uri":"jbr:tanach-25-10-9","text":"ואזרעם בעמים ובמרחקים יזכרוני וחיו את בניהם ושבו","titles":[{"title":"זכריה י ט"},{"title":"זכריה פרק י פסוק ט"}]},{"uri":"jbr:tanach-25-10-10","text":"והשיבותים מארץ מצרים ומאשור אקבצם ואל ארץ גלעד ולבנון אביאם ולא ימצא להם","titles":[{"title":"זכריה י י"},{"title":"זכריה פרק י פסוק י"}]},{"uri":"jbr:tanach-25-10-11","text":"ועבר בים צרה והכה בים גלים והבישו כל מצולות יאר והורד גאון אשור ושבט מצרים יסור","titles":[{"title":"זכריה י יא"},{"title":"זכריה פרק י פסוק יא"}]},{"uri":"jbr:tanach-25-10-12","text":"וגברתים ביהוה ובשמו יתהלכו נאם יהוה","titles":[{"title":"זכריה י יב"},{"title":"זכריה פרק י פסוק יב"}]},{"uri":"jbr:tanach-25-11-1","text":"פתח לבנון דלתיך ותאכל אש בארזיך","titles":[{"title":"זכריה יא א"},{"title":"זכריה פרק יא פסוק א"}]},{"uri":"jbr:tanach-25-11-2","text":"הילל ברוש כי נפל ארז אשר אדרים שדדו הילילו אלוני בשן כי ירד יער (הבצור) הבציר","titles":[{"title":"זכריה יא ב"},{"title":"זכריה פרק יא פסוק ב"}]},{"uri":"jbr:tanach-25-11-3","text":"קול יללת הרעים כי שדדה אדרתם קול שאגת כפירים כי שדד גאון הירדן","titles":[{"title":"זכריה יא ג"},{"title":"זכריה פרק יא פסוק ג"}]},{"uri":"jbr:tanach-25-11-4","text":"כה אמר יהוה אלהי רעה את צאן ההרגה","titles":[{"title":"זכריה יא ד"},{"title":"זכריה פרק יא פסוק ד"}]},{"uri":"jbr:tanach-25-11-5","text":"אשר קניהן יהרגן ולא יאשמו ומכריהן יאמר ברוך יהוה ואעשר ורעיהם לא יחמול עליהן","titles":[{"title":"זכריה יא ה"},{"title":"זכריה פרק יא פסוק ה"}]},{"uri":"jbr:tanach-25-11-6","text":"כי לא אחמול עוד על ישבי הארץ נאם יהוה והנה אנכי ממציא את האדם איש ביד רעהו וביד מלכו וכתתו את הארץ ולא אציל מידם","titles":[{"title":"זכריה יא ו"},{"title":"זכריה פרק יא פסוק ו"}]},{"uri":"jbr:tanach-25-11-7","text":"וארעה את צאן ההרגה לכן עניי הצאן ואקח לי שני מקלות לאחד קראתי נעם ולאחד קראתי חבלים וארעה את הצאן","titles":[{"title":"זכריה יא ז"},{"title":"זכריה פרק יא פסוק ז"}]},{"uri":"jbr:tanach-25-11-8","text":"ואכחד את שלשת הרעים בירח אחד ותקצר נפשי בהם וגם נפשם בחלה בי","titles":[{"title":"זכריה יא ח"},{"title":"זכריה פרק יא פסוק ח"}]},{"uri":"jbr:tanach-25-11-9","text":"ואמר לא ארעה אתכם המתה תמות והנכחדת תכחד והנשארות תאכלנה אשה את בשר רעותה","titles":[{"title":"זכריה יא ט"},{"title":"זכריה פרק יא פסוק ט"}]},{"uri":"jbr:tanach-25-11-10","text":"ואקח את מקלי את נעם ואגדע אתו להפיר את בריתי אשר כרתי את כל העמים","titles":[{"title":"זכריה יא י"},{"title":"זכריה פרק יא פסוק י"}]},{"uri":"jbr:tanach-25-11-11","text":"ותפר ביום ההוא וידעו כן עניי הצאן השמרים אתי כי דבר יהוה הוא","titles":[{"title":"זכריה יא יא"},{"title":"זכריה פרק יא פסוק יא"}]},{"uri":"jbr:tanach-25-11-12","text":"ואמר אליהם אם טוב בעיניכם הבו שכרי ואם לא חדלו וישקלו את שכרי שלשים כסף","titles":[{"title":"זכריה יא יב"},{"title":"זכריה פרק יא פסוק יב"}]},{"uri":"jbr:tanach-25-11-13","text":"ויאמר יהוה אלי השליכהו אל היוצר אדר היקר אשר יקרתי מעליהם ואקחה שלשים הכסף ואשליך אתו בית יהוה אל היוצר","titles":[{"title":"זכריה יא יג"},{"title":"זכריה פרק יא פסוק יג"}]},{"uri":"jbr:tanach-25-11-14","text":"ואגדע את מקלי השני את החבלים להפר את האחוה בין יהודה ובין ישראל","titles":[{"title":"זכריה יא יד"},{"title":"זכריה פרק יא פסוק יד"}]},{"uri":"jbr:tanach-25-11-15","text":"ויאמר יהוה אלי עוד קח לך כלי רעה אולי","titles":[{"title":"זכריה יא טו"},{"title":"זכריה פרק יא פסוק טו"}]},{"uri":"jbr:tanach-25-11-16","text":"כי הנה אנכי מקים רעה בארץ הנכחדות לא יפקד הנער לא יבקש והנשברת לא ירפא הנצבה לא יכלכל ובשר הבריאה יאכל ופרסיהן יפרק","titles":[{"title":"זכריה יא טז"},{"title":"זכריה פרק יא פסוק טז"}]},{"uri":"jbr:tanach-25-11-17","text":"הוי רעי האליל עזבי הצאן חרב על זרועו ועל עין ימינו זרעו יבוש תיבש ועין ימינו כהה תכהה","titles":[{"title":"זכריה יא יז"},{"title":"זכריה פרק יא פסוק יז"}]},{"uri":"jbr:tanach-25-12-1","text":"משא דבר יהוה על ישראל נאם יהוה נטה שמים ויסד ארץ ויצר רוח אדם בקרבו","titles":[{"title":"זכריה יב א"},{"title":"זכריה פרק יב פסוק א"}]},{"uri":"jbr:tanach-25-12-2","text":"הנה אנכי שם את ירושלם סף רעל לכל העמים סביב וגם על יהודה יהיה במצור על ירושלם","titles":[{"title":"זכריה יב ב"},{"title":"זכריה פרק יב פסוק ב"}]},{"uri":"jbr:tanach-25-12-3","text":"והיה ביום ההוא אשים את ירושלם אבן מעמסה לכל העמים כל עמסיה שרוט ישרטו ונאספו עליה כל גויי הארץ","titles":[{"title":"זכריה יב ג"},{"title":"זכריה פרק יב פסוק ג"}]},{"uri":"jbr:tanach-25-12-4","text":"ביום ההוא נאם יהוה אכה כל סוס בתמהון ורכבו בשגעון ועל בית יהודה אפקח את עיני וכל סוס העמים אכה בעורון","titles":[{"title":"זכריה יב ד"},{"title":"זכריה פרק יב פסוק ד"}]},{"uri":"jbr:tanach-25-12-5","text":"ואמרו אלפי יהודה בלבם אמצה לי ישבי ירושלם ביהוה צבאות אלהיהם","titles":[{"title":"זכריה יב ה"},{"title":"זכריה פרק יב פסוק ה"}]},{"uri":"jbr:tanach-25-12-6","text":"ביום ההוא אשים את אלפי יהודה ככיור אש בעצים וכלפיד אש בעמיר ואכלו על ימין ועל שמאול את כל העמים סביב וישבה ירושלם עוד תחתיה בירושלם","titles":[{"title":"זכריה יב ו"},{"title":"זכריה פרק יב פסוק ו"}]},{"uri":"jbr:tanach-25-12-7","text":"והושיע יהוה את אהלי יהודה בראשנה למען לא תגדל תפארת בית דויד ותפארת ישב ירושלם על יהודה","titles":[{"title":"זכריה יב ז"},{"title":"זכריה פרק יב פסוק ז"}]},{"uri":"jbr:tanach-25-12-8","text":"ביום ההוא יגן יהוה בעד יושב ירושלם והיה הנכשל בהם ביום ההוא כדויד ובית דויד כאלהים כמלאך יהוה לפניהם","titles":[{"title":"זכריה יב ח"},{"title":"זכריה פרק יב פסוק ח"}]},{"uri":"jbr:tanach-25-12-9","text":"והיה ביום ההוא אבקש להשמיד את כל הגוים הבאים על ירושלם","titles":[{"title":"זכריה יב ט"},{"title":"זכריה פרק יב פסוק ט"}]},{"uri":"jbr:tanach-25-12-10","text":"ושפכתי על בית דויד ועל יושב ירושלם רוח חן ותחנונים והביטו אלי את אשר דקרו וספדו עליו כמספד על היחיד והמר עליו כהמר על הבכור","titles":[{"title":"זכריה יב י"},{"title":"זכריה פרק יב פסוק י"}]},{"uri":"jbr:tanach-25-12-11","text":"ביום ההוא יגדל המספד בירושלם כמספד הדד רמון בבקעת מגדון","titles":[{"title":"זכריה יב יא"},{"title":"זכריה פרק יב פסוק יא"}]},{"uri":"jbr:tanach-25-12-12","text":"וספדה הארץ משפחות משפחות לבד משפחת בית דויד לבד ונשיהם לבד משפחת בית נתן לבד ונשיהם לבד","titles":[{"title":"זכריה יב יב"},{"title":"זכריה פרק יב פסוק יב"}]},{"uri":"jbr:tanach-25-12-13","text":"משפחת בית לוי לבד ונשיהם לבד משפחת השמעי לבד ונשיהם לבד","titles":[{"title":"זכריה יב יג"},{"title":"זכריה פרק יב פסוק יג"}]},{"uri":"jbr:tanach-25-12-14","text":"כל המשפחות הנשארות משפחת משפחת לבד ונשיהם לבד","titles":[{"title":"זכריה יב יד"},{"title":"זכריה פרק יב פסוק יד"}]},{"uri":"jbr:tanach-25-13-1","text":"ביום ההוא יהיה מקור נפתח לבית דויד ולישבי ירושלם לחטאת ולנדה","titles":[{"title":"זכריה יג א"},{"title":"זכריה פרק יג פסוק א"}]},{"uri":"jbr:tanach-25-13-2","text":"והיה ביום ההוא נאם יהוה צבאות אכרית את שמות העצבים מן הארץ ולא יזכרו עוד וגם את הנביאים ואת רוח הטמאה אעביר מן הארץ","titles":[{"title":"זכריה יג ב"},{"title":"זכריה פרק יג פסוק ב"}]},{"uri":"jbr:tanach-25-13-3","text":"והיה כי ינבא איש עוד ואמרו אליו אביו ואמו ילדיו לא תחיה כי שקר דברת בשם יהוה ודקרהו אביהו ואמו ילדיו בהנבאו","titles":[{"title":"זכריה יג ג"},{"title":"זכריה פרק יג פסוק ג"}]},{"uri":"jbr:tanach-25-13-4","text":"והיה ביום ההוא יבשו הנביאים איש מחזינו בהנבאתו ולא ילבשו אדרת שער למען כחש","titles":[{"title":"זכריה יג ד"},{"title":"זכריה פרק יג פסוק ד"}]},{"uri":"jbr:tanach-25-13-5","text":"ואמר לא נביא אנכי איש עבד אדמה אנכי כי אדם הקנני מנעורי","titles":[{"title":"זכריה יג ה"},{"title":"זכריה פרק יג פסוק ה"}]},{"uri":"jbr:tanach-25-13-6","text":"ואמר אליו מה המכות האלה בין ידיך ואמר אשר הכיתי בית מאהבי","titles":[{"title":"זכריה יג ו"},{"title":"זכריה פרק יג פסוק ו"}]},{"uri":"jbr:tanach-25-13-7","text":"חרב עורי על רעי ועל גבר עמיתי נאם יהוה צבאות הך את הרעה ותפוצין הצאן והשבתי ידי על הצערים","titles":[{"title":"זכריה יג ז"},{"title":"זכריה פרק יג פסוק ז"}]},{"uri":"jbr:tanach-25-13-8","text":"והיה בכל הארץ נאם יהוה פי שנים בה יכרתו יגועו והשלשית יותר בה","titles":[{"title":"זכריה יג ח"},{"title":"זכריה פרק יג פסוק ח"}]},{"uri":"jbr:tanach-25-13-9","text":"והבאתי את השלשית באש וצרפתים כצרף את הכסף ובחנתים כבחן את הזהב הוא יקרא בשמי ואני אענה אתו אמרתי עמי הוא והוא יאמר יהוה אלהי","titles":[{"title":"זכריה יג ט"},{"title":"זכריה פרק יג פסוק ט"}]},{"uri":"jbr:tanach-25-14-1","text":"הנה יום בא ליהוה וחלק שללך בקרבך","titles":[{"title":"זכריה יד א"},{"title":"זכריה פרק יד פסוק א"}]},{"uri":"jbr:tanach-25-14-2","text":"ואספתי את כל הגוים אל ירושלם למלחמה ונלכדה העיר ונשסו הבתים והנשים (תשגלנה) תשכבנה ויצא חצי העיר בגולה ויתר העם לא יכרת מן העיר","titles":[{"title":"זכריה יד ב"},{"title":"זכריה פרק יד פסוק ב"}]},{"uri":"jbr:tanach-25-14-3","text":"ויצא יהוה ונלחם בגוים ההם כיום הלחמו ביום קרב","titles":[{"title":"זכריה יד ג"},{"title":"זכריה פרק יד פסוק ג"}]},{"uri":"jbr:tanach-25-14-4","text":"ועמדו רגליו ביום ההוא על הר הזתים אשר על פני ירושלם מקדם ונבקע הר הזיתים מחציו מזרחה וימה גיא גדולה מאד ומש חצי ההר צפונה וחציו נגבה","titles":[{"title":"זכריה יד ד"},{"title":"זכריה פרק יד פסוק ד"}]},{"uri":"jbr:tanach-25-14-5","text":"ונסתם גיא הרי כי יגיע גי הרים אל אצל ונסתם כאשר נסתם מפני הרעש בימי עזיה מלך יהודה ובא יהוה אלהי כל קדשים עמך","titles":[{"title":"זכריה יד ה"},{"title":"זכריה פרק יד פסוק ה"}]},{"uri":"jbr:tanach-25-14-6","text":"והיה ביום ההוא לא יהיה אור יקרות (יקפאון) וקפאון","titles":[{"title":"זכריה יד ו"},{"title":"זכריה פרק יד פסוק ו"}]},{"uri":"jbr:tanach-25-14-7","text":"והיה יום אחד הוא יודע ליהוה לא יום ולא לילה והיה לעת ערב יהיה אור","titles":[{"title":"זכריה יד ז"},{"title":"זכריה פרק יד פסוק ז"}]},{"uri":"jbr:tanach-25-14-8","text":"והיה ביום ההוא יצאו מים חיים מירושלם חצים אל הים הקדמוני וחצים אל הים האחרון בקיץ ובחרף יהיה","titles":[{"title":"זכריה יד ח"},{"title":"זכריה פרק יד פסוק ח"}]},{"uri":"jbr:tanach-25-14-9","text":"והיה יהוה למלך על כל הארץ ביום ההוא יהיה יהוה אחד ושמו אחד","titles":[{"title":"זכריה יד ט"},{"title":"זכריה פרק יד פסוק ט"}]},{"uri":"jbr:tanach-25-14-10","text":"יסוב כל הארץ כערבה מגבע לרמון נגב ירושלם וראמה וישבה תחתיה למשער בנימן עד מקום שער הראשון עד שער הפנים ומגדל חננאל עד יקבי המלך","titles":[{"title":"זכריה יד י"},{"title":"זכריה פרק יד פסוק י"}]},{"uri":"jbr:tanach-25-14-11","text":"וישבו בה וחרם לא יהיה עוד וישבה ירושלם לבטח","titles":[{"title":"זכריה יד יא"},{"title":"זכריה פרק יד פסוק יא"}]},{"uri":"jbr:tanach-25-14-12","text":"וזאת תהיה המגפה אשר יגף יהוה את כל העמים אשר צבאו על ירושלם המק בשרו והוא עמד על רגליו ועיניו תמקנה בחריהן ולשונו תמק בפיהם","titles":[{"title":"זכריה יד יב"},{"title":"זכריה פרק יד פסוק יב"}]},{"uri":"jbr:tanach-25-14-13","text":"והיה ביום ההוא תהיה מהומת יהוה רבה בהם והחזיקו איש יד רעהו ועלתה ידו על יד רעהו","titles":[{"title":"זכריה יד יג"},{"title":"זכריה פרק יד פסוק יג"}]},{"uri":"jbr:tanach-25-14-14","text":"וגם יהודה תלחם בירושלם ואסף חיל כל הגוים סביב זהב וכסף ובגדים לרב מאד","titles":[{"title":"זכריה יד יד"},{"title":"זכריה פרק יד פסוק יד"}]},{"uri":"jbr:tanach-25-14-15","text":"וכן תהיה מגפת הסוס הפרד הגמל והחמור וכל הבהמה אשר יהיה במחנות ההמה כמגפה הזאת","titles":[{"title":"זכריה יד טו"},{"title":"זכריה פרק יד פסוק טו"}]},{"uri":"jbr:tanach-25-14-16","text":"והיה כל הנותר מכל הגוים הבאים על ירושלם ועלו מדי שנה בשנה להשתחות למלך יהוה צבאות ולחג את חג הסכות","titles":[{"title":"זכריה יד טז"},{"title":"זכריה פרק יד פסוק טז"}]},{"uri":"jbr:tanach-25-14-17","text":"והיה אשר לא יעלה מאת משפחות הארץ אל ירושלם להשתחות למלך יהוה צבאות ולא עליהם יהיה הגשם","titles":[{"title":"זכריה יד יז"},{"title":"זכריה פרק יד פסוק יז"}]},{"uri":"jbr:tanach-25-14-18","text":"ואם משפחת מצרים לא תעלה ולא באה ולא עליהם תהיה המגפה אשר יגף יהוה את הגוים אשר לא יעלו לחג את חג הסכות","titles":[{"title":"זכריה יד יח"},{"title":"זכריה פרק יד פסוק יח"}]},{"uri":"jbr:tanach-25-14-19","text":"זאת תהיה חטאת מצרים וחטאת כל הגוים אשר לא יעלו לחג את חג הסכות","titles":[{"title":"זכריה יד יט"},{"title":"זכריה פרק יד פסוק יט"}]},{"uri":"jbr:tanach-25-14-20","text":"ביום ההוא יהיה על מצלות הסוס קדש ליהוה והיה הסירות בבית יהוה כמזרקים לפני המזבח","titles":[{"title":"זכריה יד כ"},{"title":"זכריה פרק יד פסוק כ"}]},{"uri":"jbr:tanach-25-14-21","text":"והיה כל סיר בירושלם וביהודה קדש ליהוה צבאות ובאו כל הזבחים ולקחו מהם ובשלו בהם ולא יהיה כנעני עוד בבית יהוה צבאות ביום ההוא","titles":[{"title":"זכריה יד כא"},{"title":"זכריה פרק יד פסוק כא"}]}]}