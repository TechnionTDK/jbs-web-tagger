{
  "subjects": [
    {
      "jbo:within": [
        "jbr:section-tanach-16-1"
      ],
      "uri": "jbr:text-tanach-16-1-1",
      "jbo:text": "דבר יהוה אשר היה אל יואל בן פתואל",
      "jbo:textNikud": "דְּבַר יְהוָה אֲשֶׁר הָיָה אֶל יוֹאֵל בֶּן פְּתוּאֵל",
      "rdfs:label": "יואל א א",
      "jbo:book": "jbr:book-tanach-yoel",
      "jbo:position": "14290"
    },
    {
      "jbo:within": [
        "jbr:section-tanach-16-1"
      ],
      "uri": "jbr:text-tanach-16-1-2",
      "jbo:text": "שמעו זאת הזקנים והאזינו כל יושבי הארץ ההיתה זאת בימיכם ואם בימי אבתיכם",
      "jbo:textNikud": "שִׁמְעוּ זֹאת הַזְּקֵנִים וְהַאֲזִינוּ כֹּל יוֹשְׁבֵי הָאָרֶץ הֶהָיְתָה זֹּאת בִּימֵיכֶם וְאִם בִּימֵי אֲבֹתֵיכֶם",
      "rdfs:label": "יואל א ב",
      "jbo:book": "jbr:book-tanach-yoel",
      "jbo:position": "14291"
    },
    {
      "jbo:within": [
        "jbr:section-tanach-16-1"
      ],
      "uri": "jbr:text-tanach-16-1-3",
      "jbo:text": "עליה לבניכם ספרו ובניכם לבניהם ובניהם לדור אחר",
      "jbo:textNikud": "עָלֶיהָ לִבְנֵיכֶם סַפֵּרוּ וּבְנֵיכֶם לִבְנֵיהֶם וּבְנֵיהֶם לְדוֹר אַחֵר",
      "rdfs:label": "יואל א ג",
      "jbo:book": "jbr:book-tanach-yoel",
      "jbo:position": "14292"
    },
    {
      "jbo:within": [
        "jbr:section-tanach-16-1"
      ],
      "uri": "jbr:text-tanach-16-1-4",
      "jbo:text": "יתר הגזם אכל הארבה ויתר הארבה אכל הילק ויתר הילק אכל החסיל",
      "jbo:textNikud": "יֶתֶר הַגָּזָם אָכַל הָאַרְבֶּה וְיֶתֶר הָאַרְבֶּה אָכַל הַיָּלֶק וְיֶתֶר הַיֶּלֶק אָכַל הֶחָסִיל",
      "rdfs:label": "יואל א ד",
      "jbo:book": "jbr:book-tanach-yoel",
      "jbo:position": "14293"
    },
    {
      "jbo:within": [
        "jbr:section-tanach-16-1"
      ],
      "uri": "jbr:text-tanach-16-1-5",
      "jbo:text": "הקיצו שכורים ובכו והיללו כל שתי יין על עסיס כי נכרת מפיכם",
      "jbo:textNikud": "הָקִיצוּ שִׁכּוֹרִים וּבְכוּ וְהֵילִלוּ כָּל שֹׁתֵי יָיִן עַל עָסִיס כִּי נִכְרַת מִפִּיכֶם",
      "rdfs:label": "יואל א ה",
      "jbo:book": "jbr:book-tanach-yoel",
      "jbo:position": "14294"
    },
    {
      "jbo:within": [
        "jbr:section-tanach-16-1"
      ],
      "uri": "jbr:text-tanach-16-1-6",
      "jbo:text": "כי גוי עלה על ארצי עצום ואין מספר שניו שני אריה ומתלעות לביא לו",
      "jbo:textNikud": "כִּי גוֹי עָלָה עַל אַרְצִי עָצוּם וְאֵין מִסְפָּר שִׁנָּיו שִׁנֵּי אַרְיֵה וּמְתַלְּעוֹת לָבִיא לוֹ",
      "rdfs:label": "יואל א ו",
      "jbo:book": "jbr:book-tanach-yoel",
      "jbo:position": "14295"
    },
    {
      "jbo:within": [
        "jbr:section-tanach-16-1"
      ],
      "uri": "jbr:text-tanach-16-1-7",
      "jbo:text": "שם גפני לשמה ותאנתי לקצפה חשף חשפה והשליך הלבינו שריגיה",
      "jbo:textNikud": "שָׂם גַּפְנִי לְשַׁמָּה וּתְאֵנָתִי לִקְצָפָה חָשֹׂף חֲשָׂפָהּ וְהִשְׁלִיךְ הִלְבִּינוּ שָׂרִיגֶיהָ",
      "rdfs:label": "יואל א ז",
      "jbo:book": "jbr:book-tanach-yoel",
      "jbo:position": "14296"
    },
    {
      "jbo:within": [
        "jbr:section-tanach-16-1"
      ],
      "uri": "jbr:text-tanach-16-1-8",
      "jbo:text": "אלי כבתולה חגרת שק על בעל נעוריה",
      "jbo:textNikud": "אֱלִי כִּבְתוּלָה חֲגֻרַת שַׂק עַל בַּעַל נְעוּרֶיהָ",
      "rdfs:label": "יואל א ח",
      "jbo:book": "jbr:book-tanach-yoel",
      "jbo:position": "14297"
    },
    {
      "jbo:within": [
        "jbr:section-tanach-16-1"
      ],
      "uri": "jbr:text-tanach-16-1-9",
      "jbo:text": "הכרת מנחה ונסך מבית יהוה אבלו הכהנים משרתי יהוה",
      "jbo:textNikud": "הָכְרַת מִנְחָה וָנֶסֶךְ מִבֵּית יְהוָה אָבְלוּ הַכֹּהֲנִים מְשָׁרְתֵי יְהוָה",
      "rdfs:label": "יואל א ט",
      "jbo:book": "jbr:book-tanach-yoel",
      "jbo:position": "14298"
    },
    {
      "jbo:within": [
        "jbr:section-tanach-16-1"
      ],
      "uri": "jbr:text-tanach-16-1-10",
      "jbo:text": "שדד שדה אבלה אדמה כי שדד דגן הוביש תירוש אמלל יצהר",
      "jbo:textNikud": "שֻׁדַּד שָׂדֶה אָבְלָה אֲדָמָה כִּי שֻׁדַּד דָּגָן הוֹבִישׁ תִּירוֹשׁ אֻמְלַל יִצְהָר",
      "rdfs:label": "יואל א י",
      "jbo:book": "jbr:book-tanach-yoel",
      "jbo:position": "14299"
    },
    {
      "jbo:within": [
        "jbr:section-tanach-16-1"
      ],
      "uri": "jbr:text-tanach-16-1-11",
      "jbo:text": "הבישו אכרים הילילו כרמים על חטה ועל שערה כי אבד קציר שדה",
      "jbo:textNikud": "הֹבִישׁוּ אִכָּרִים הֵילִילוּ כֹּרְמִים עַל חִטָּה וְעַל שְׂעֹרָה כִּי אָבַד קְצִיר שָׂדֶה",
      "rdfs:label": "יואל א יא",
      "jbo:book": "jbr:book-tanach-yoel",
      "jbo:position": "14300"
    },
    {
      "jbo:within": [
        "jbr:section-tanach-16-1"
      ],
      "uri": "jbr:text-tanach-16-1-12",
      "jbo:text": "הגפן הובישה והתאנה אמללה רמון גם תמר ותפוח כל עצי השדה יבשו כי הביש ששון מן בני אדם",
      "jbo:textNikud": "הַגֶּפֶן הוֹבִישָׁה וְהַתְּאֵנָה אֻמְלָלָה רִמּוֹן גַּם תָּמָר וְתַפּוּחַ כָּל עֲצֵי הַשָּׂדֶה יָבֵשׁוּ כִּי הֹבִישׁ שָׂשׂוֹן מִן בְּנֵי אָדָם",
      "rdfs:label": "יואל א יב",
      "jbo:book": "jbr:book-tanach-yoel",
      "jbo:position": "14301"
    },
    {
      "jbo:within": [
        "jbr:section-tanach-16-1"
      ],
      "uri": "jbr:text-tanach-16-1-13",
      "jbo:text": "חגרו וספדו הכהנים הילילו משרתי מזבח באו לינו בשקים משרתי אלהי כי נמנע מבית אלהיכם מנחה ונסך",
      "jbo:textNikud": "חִגְרוּ וְסִפְדוּ הַכֹּהֲנִים הֵילִילוּ מְשָׁרְתֵי מִזְבֵּחַ בֹּאוּ לִינוּ בַשַּׂקִּים מְשָׁרְתֵי אֱלֹהָי כִּי נִמְנַע מִבֵּית אֱלֹהֵיכֶם מִנְחָה וָנָסֶךְ",
      "rdfs:label": "יואל א יג",
      "jbo:book": "jbr:book-tanach-yoel",
      "jbo:position": "14302"
    },
    {
      "jbo:within": [
        "jbr:section-tanach-16-1"
      ],
      "uri": "jbr:text-tanach-16-1-14",
      "jbo:text": "קדשו צום קראו עצרה אספו זקנים כל ישבי הארץ בית יהוה אלהיכם וזעקו אל יהוה",
      "jbo:textNikud": "קַדְּשׁוּ צוֹם קִרְאוּ עֲצָרָה אִסְפוּ זְקֵנִים כֹּל יֹשְׁבֵי הָאָרֶץ בֵּית יְהוָה אֱלֹהֵיכֶם וְזַעֲקוּ אֶל יְהוָה",
      "rdfs:label": "יואל א יד",
      "jbo:book": "jbr:book-tanach-yoel",
      "jbo:position": "14303"
    },
    {
      "jbo:within": [
        "jbr:section-tanach-16-1"
      ],
      "uri": "jbr:text-tanach-16-1-15",
      "jbo:text": "אהה ליום כי קרוב יום יהוה וכשד משדי יבוא",
      "jbo:textNikud": "אֲהָהּ לַיּוֹם כִּי קָרוֹב יוֹם יְהוָה וּכְשֹׁד מִשַׁדַּי יָבוֹא",
      "rdfs:label": "יואל א טו",
      "jbo:book": "jbr:book-tanach-yoel",
      "jbo:position": "14304"
    },
    {
      "jbo:within": [
        "jbr:section-tanach-16-1"
      ],
      "uri": "jbr:text-tanach-16-1-16",
      "jbo:text": "הלוא נגד עינינו אכל נכרת מבית אלהינו שמחה וגיל",
      "jbo:textNikud": "הֲלוֹא נֶגֶד עֵינֵינוּ אֹכֶל נִכְרָת מִבֵּית אֱלֹהֵינוּ שִׂמְחָה וָגִיל",
      "rdfs:label": "יואל א טז",
      "jbo:book": "jbr:book-tanach-yoel",
      "jbo:position": "14305"
    },
    {
      "jbo:within": [
        "jbr:section-tanach-16-1"
      ],
      "uri": "jbr:text-tanach-16-1-17",
      "jbo:text": "עבשו פרדות תחת מגרפתיהם נשמו אצרות נהרסו ממגרות כי הביש דגן",
      "jbo:textNikud": "עָבְשׁוּ פְרֻדוֹת תַּחַת מֶגְרְפֹתֵיהֶם נָשַׁמּוּ אֹצָרוֹת נֶהֶרְסוּ מַמְּגֻרוֹת כִּי הֹבִישׁ דָּגָן",
      "rdfs:label": "יואל א יז",
      "jbo:book": "jbr:book-tanach-yoel",
      "jbo:position": "14306"
    },
    {
      "jbo:within": [
        "jbr:section-tanach-16-1"
      ],
      "uri": "jbr:text-tanach-16-1-18",
      "jbo:text": "מה נאנחה בהמה נבכו עדרי בקר כי אין מרעה להם גם עדרי הצאן נאשמו",
      "jbo:textNikud": "מַה נֶּאֶנְחָה בְהֵמָה נָבֹכוּ עֶדְרֵי בָקָר כִּי אֵין מִרְעֶה לָהֶם גַּם עֶדְרֵי הַצֹּאן נֶאְשָׁמוּ",
      "rdfs:label": "יואל א יח",
      "jbo:book": "jbr:book-tanach-yoel",
      "jbo:position": "14307"
    },
    {
      "jbo:within": [
        "jbr:section-tanach-16-1"
      ],
      "uri": "jbr:text-tanach-16-1-19",
      "jbo:text": "אליך יהוה אקרא כי אש אכלה נאות מדבר ולהבה להטה כל עצי השדה",
      "jbo:textNikud": "אֵלֶיךָ יְהוָה אֶקְרָא כִּי אֵשׁ אָכְלָה נְאוֹת מִדְבָּר וְלֶהָבָה לִהֲטָה כָּל עֲצֵי הַשָּׂדֶה",
      "rdfs:label": "יואל א יט",
      "jbo:book": "jbr:book-tanach-yoel",
      "jbo:position": "14308"
    },
    {
      "jbo:within": [
        "jbr:section-tanach-16-1"
      ],
      "uri": "jbr:text-tanach-16-1-20",
      "jbo:text": "גם בהמות שדה תערוג אליך כי יבשו אפיקי מים ואש אכלה נאות המדבר",
      "jbo:textNikud": "גַּם בַּהֲמוֹת שָׂדֶה תַּעֲרוֹג אֵלֶיךָ כִּי יָבְשׁוּ אֲפִיקֵי מָיִם וְאֵשׁ אָכְלָה נְאוֹת הַמִּדְבָּר",
      "rdfs:label": "יואל א כ",
      "jbo:book": "jbr:book-tanach-yoel",
      "jbo:position": "14309"
    },
    {
      "jbo:within": [
        "jbr:section-tanach-16-2"
      ],
      "uri": "jbr:text-tanach-16-2-1",
      "jbo:text": "תקעו שופר בציון והריעו בהר קדשי ירגזו כל ישבי הארץ כי בא יום יהוה כי קרוב",
      "jbo:textNikud": "תִּקְעוּ שׁוֹפָר בְּצִיּוֹן וְהָרִיעוּ בְּהַר קָדְשִׁי יִרְגְּזוּ כֹּל יֹשְׁבֵי הָאָרֶץ כִּי בָא יוֹם יְהוָה כִּי קָרוֹב",
      "rdfs:label": "יואל ב א",
      "jbo:book": "jbr:book-tanach-yoel",
      "jbo:position": "14310"
    },
    {
      "jbo:within": [
        "jbr:section-tanach-16-2"
      ],
      "uri": "jbr:text-tanach-16-2-2",
      "jbo:text": "יום חשך ואפלה יום ענן וערפל כשחר פרש על ההרים עם רב ועצום כמהו לא נהיה מן העולם ואחריו לא יוסף עד שני דור ודור",
      "jbo:textNikud": "יוֹם חֹשֶׁךְ וַאֲפֵלָה יוֹם עָנָן וַעֲרָפֶל כְּשַׁחַר פָּרֻשׂ עַל הֶהָרִים עַם רַב וְעָצוּם כָּמֹהוּ לֹא נִהְיָה מִן הָעוֹלָם וְאַחֲרָיו לֹא יוֹסֵף עַד שְׁנֵי דּוֹר וָדוֹר",
      "rdfs:label": "יואל ב ב",
      "jbo:book": "jbr:book-tanach-yoel",
      "jbo:position": "14311"
    },
    {
      "jbo:within": [
        "jbr:section-tanach-16-2"
      ],
      "uri": "jbr:text-tanach-16-2-3",
      "jbo:text": "לפניו אכלה אש ואחריו תלהט להבה כגן עדן הארץ לפניו ואחריו מדבר שממה וגם פליטה לא היתה לו",
      "jbo:textNikud": "לְפָנָיו אָכְלָה אֵשׁ וְאַחֲרָיו תְּלַהֵט לֶהָבָה כְּגַן עֵדֶן הָאָרֶץ לְפָנָיו וְאַחֲרָיו מִדְבַּר שְׁמָמָה וְגַם פְּלֵיטָה לֹא הָיְתָה לּוֹ",
      "rdfs:label": "יואל ב ג",
      "jbo:book": "jbr:book-tanach-yoel",
      "jbo:position": "14312"
    },
    {
      "jbo:within": [
        "jbr:section-tanach-16-2"
      ],
      "uri": "jbr:text-tanach-16-2-4",
      "jbo:text": "כמראה סוסים מראהו וכפרשים כן ירוצון",
      "jbo:textNikud": "כְּמַרְאֵה סוּסִים מַרְאֵהוּ וּכְפָרָשִׁים כֵּן יְרוּצוּן",
      "rdfs:label": "יואל ב ד",
      "jbo:book": "jbr:book-tanach-yoel",
      "jbo:position": "14313"
    },
    {
      "jbo:within": [
        "jbr:section-tanach-16-2"
      ],
      "uri": "jbr:text-tanach-16-2-5",
      "jbo:text": "כקול מרכבות על ראשי ההרים ירקדון כקול להב אש אכלה קש כעם עצום ערוך מלחמה",
      "jbo:textNikud": "כְּקוֹל מַרְכָּבוֹת עַל רָאשֵׁי הֶהָרִים יְרַקֵּדוּן כְּקוֹל לַהַב אֵשׁ אֹכְלָה קָשׁ כְּעַם עָצוּם עֱרוּךְ מִלְחָמָה",
      "rdfs:label": "יואל ב ה",
      "jbo:book": "jbr:book-tanach-yoel",
      "jbo:position": "14314"
    },
    {
      "jbo:within": [
        "jbr:section-tanach-16-2"
      ],
      "uri": "jbr:text-tanach-16-2-6",
      "jbo:text": "מפניו יחילו עמים כל פנים קבצו פארור",
      "jbo:textNikud": "מִפָּנָיו יָחִילוּ עַמִּים כָּל פָּנִים קִבְּצוּ פָארוּר",
      "rdfs:label": "יואל ב ו",
      "jbo:book": "jbr:book-tanach-yoel",
      "jbo:position": "14315"
    },
    {
      "jbo:within": [
        "jbr:section-tanach-16-2"
      ],
      "uri": "jbr:text-tanach-16-2-7",
      "jbo:text": "כגבורים ירצון כאנשי מלחמה יעלו חומה ואיש בדרכיו ילכון ולא יעבטון ארחותם",
      "jbo:textNikud": "כְּגִבּוֹרִים יְרֻצוּן כְּאַנְשֵׁי מִלְחָמָה יַעֲלוּ חוֹמָה וְאִישׁ בִּדְרָכָיו יֵלֵכוּן וְלֹא יְעַבְּטוּן אֹרְחוֹתָם",
      "rdfs:label": "יואל ב ז",
      "jbo:book": "jbr:book-tanach-yoel",
      "jbo:position": "14316"
    },
    {
      "jbo:within": [
        "jbr:section-tanach-16-2"
      ],
      "uri": "jbr:text-tanach-16-2-8",
      "jbo:text": "ואיש אחיו לא ידחקון גבר במסלתו ילכון ובעד השלח יפלו לא יבצעו",
      "jbo:textNikud": "וְאִישׁ אָחִיו לֹא יִדְחָקוּן גֶּבֶר בִּמְסִלָּתוֹ יֵלֵכוּן וּבְעַד הַשֶּׁלַח יִפֹּלוּ לֹא יִבְצָעוּ",
      "rdfs:label": "יואל ב ח",
      "jbo:book": "jbr:book-tanach-yoel",
      "jbo:position": "14317"
    },
    {
      "jbo:within": [
        "jbr:section-tanach-16-2"
      ],
      "uri": "jbr:text-tanach-16-2-9",
      "jbo:text": "בעיר ישקו בחומה ירצון בבתים יעלו בעד החלונים יבאו כגנב",
      "jbo:textNikud": "בָּעִיר יָשֹׁקּוּ בַּחוֹמָה יְרֻצוּן בַּבָּתִּים יַעֲלוּ בְּעַד הַחַלּוֹנִים יָבֹאוּ כַּגַּנָּב",
      "rdfs:label": "יואל ב ט",
      "jbo:book": "jbr:book-tanach-yoel",
      "jbo:position": "14318"
    },
    {
      "jbo:within": [
        "jbr:section-tanach-16-2"
      ],
      "uri": "jbr:text-tanach-16-2-10",
      "jbo:text": "לפניו רגזה ארץ רעשו שמים שמש וירח קדרו וכוכבים אספו נגהם",
      "jbo:textNikud": "לְפָנָיו רָגְזָה אֶרֶץ רָעֲשׁוּ שָׁמָיִם שֶׁמֶשׁ וְיָרֵחַ קָדָרוּ וְכוֹכָבִים אָסְפוּ נָגְהָם",
      "rdfs:label": "יואל ב י",
      "jbo:book": "jbr:book-tanach-yoel",
      "jbo:position": "14319"
    },
    {
      "jbo:within": [
        "jbr:section-tanach-16-2"
      ],
      "uri": "jbr:text-tanach-16-2-11",
      "jbo:text": "ויהוה נתן קולו לפני חילו כי רב מאד מחנהו כי עצום עשה דברו כי גדול יום יהוה ונורא מאד ומי יכילנו",
      "jbo:textNikud": "וַיהוָה נָתַן קוֹלוֹ לִפְנֵי חֵילוֹ כִּי רַב מְאֹד מַחֲנֵהוּ כִּי עָצוּם עֹשֵׂה דְבָרוֹ כִּי גָדוֹל יוֹם יְהוָה וְנוֹרָא מְאֹד וּמִי יְכִילֶנּוּ",
      "rdfs:label": "יואל ב יא",
      "jbo:book": "jbr:book-tanach-yoel",
      "jbo:position": "14320"
    },
    {
      "jbo:within": [
        "jbr:section-tanach-16-2"
      ],
      "uri": "jbr:text-tanach-16-2-12",
      "jbo:text": "וגם עתה נאם יהוה שבו עדי בכל לבבכם ובצום ובבכי ובמספד",
      "jbo:textNikud": "וְגַם עַתָּה נְאֻם יְהוָה שֻׁבוּ עָדַי בְּכָל לְבַבְכֶם וּבְצוֹם וּבְבְכִי וּבְמִסְפֵּד",
      "rdfs:label": "יואל ב יב",
      "jbo:book": "jbr:book-tanach-yoel",
      "jbo:position": "14321"
    },
    {
      "jbo:within": [
        "jbr:section-tanach-16-2"
      ],
      "uri": "jbr:text-tanach-16-2-13",
      "jbo:text": "וקרעו לבבכם ואל בגדיכם ושובו אל יהוה אלהיכם כי חנון ורחום הוא ארך אפים ורב חסד ונחם על הרעה",
      "jbo:textNikud": "וְקִרְעוּ לְבַבְכֶם וְאַל בִּגְדֵיכֶם וְשׁוּבוּ אֶל יְהוָה אֱלֹהֵיכֶם כִּי חַנּוּן וְרַחוּם הוּא אֶרֶךְ אַפַּיִם וְרַב חֶסֶד וְנִחָם עַל הָרָעָה",
      "rdfs:label": "יואל ב יג",
      "jbo:book": "jbr:book-tanach-yoel",
      "jbo:position": "14322"
    },
    {
      "jbo:within": [
        "jbr:section-tanach-16-2"
      ],
      "uri": "jbr:text-tanach-16-2-14",
      "jbo:text": "מי יודע ישוב ונחם והשאיר אחריו ברכה מנחה ונסך ליהוה אלהיכם",
      "jbo:textNikud": "מִי יוֹדֵעַ יָשׁוּב וְנִחָם וְהִשְׁאִיר אַחֲרָיו בְּרָכָה מִנְחָה וָנֶסֶךְ לַיהוָה אֱלֹהֵיכֶם",
      "rdfs:label": "יואל ב יד",
      "jbo:book": "jbr:book-tanach-yoel",
      "jbo:position": "14323"
    },
    {
      "jbo:within": [
        "jbr:section-tanach-16-2"
      ],
      "uri": "jbr:text-tanach-16-2-15",
      "jbo:text": "תקעו שופר בציון קדשו צום קראו עצרה",
      "jbo:textNikud": "תִּקְעוּ שׁוֹפָר בְּצִיּוֹן קַדְּשׁוּ צוֹם קִרְאוּ עֲצָרָה",
      "rdfs:label": "יואל ב טו",
      "jbo:book": "jbr:book-tanach-yoel",
      "jbo:position": "14324"
    },
    {
      "jbo:within": [
        "jbr:section-tanach-16-2"
      ],
      "uri": "jbr:text-tanach-16-2-16",
      "jbo:text": "אספו עם קדשו קהל קבצו זקנים אספו עוללים וינקי שדים יצא חתן מחדרו וכלה מחפתה",
      "jbo:textNikud": "אִסְפוּ עָם קַדְּשׁוּ קָהָל קִבְצוּ זְקֵנִים אִסְפוּ עוֹלָלִים וְיֹנְקֵי שָׁדָיִם יֵצֵא חָתָן מֵחֶדְרוֹ וְכַלָּה מֵחֻפָּתָהּ",
      "rdfs:label": "יואל ב טז",
      "jbo:book": "jbr:book-tanach-yoel",
      "jbo:position": "14325"
    },
    {
      "jbo:within": [
        "jbr:section-tanach-16-2"
      ],
      "uri": "jbr:text-tanach-16-2-17",
      "jbo:text": "בין האולם ולמזבח יבכו הכהנים משרתי יהוה ויאמרו חוסה יהוה על עמך ואל תתן נחלתך לחרפה למשל בם גוים למה יאמרו בעמים איה אלהיהם",
      "jbo:textNikud": "בֵּין הָאוּלָם וְלַמִּזְבֵּחַ יִבְכּוּ הַכֹּהֲנִים מְשָׁרְתֵי יְהוָה וְיֹאמְרוּ חוּסָה יְהוָה עַל עַמֶּךָ וְאַל תִּתֵּן נַחֲלָתְךָ לְחֶרְפָּה לִמְשָׁל בָּם גּוֹיִם לָמָּה יֹאמְרוּ בָעַמִּים אַיֵּה אֱלֹהֵיהֶם",
      "rdfs:label": "יואל ב יז",
      "jbo:book": "jbr:book-tanach-yoel",
      "jbo:position": "14326"
    },
    {
      "jbo:within": [
        "jbr:section-tanach-16-2"
      ],
      "uri": "jbr:text-tanach-16-2-18",
      "jbo:text": "ויקנא יהוה לארצו ויחמל על עמו",
      "jbo:textNikud": "וַיְקַנֵּא יְהוָה לְאַרְצוֹ וַיַּחְמֹל עַל עַמּוֹ",
      "rdfs:label": "יואל ב יח",
      "jbo:book": "jbr:book-tanach-yoel",
      "jbo:position": "14327"
    },
    {
      "jbo:within": [
        "jbr:section-tanach-16-2"
      ],
      "uri": "jbr:text-tanach-16-2-19",
      "jbo:text": "ויען יהוה ויאמר לעמו הנני שלח לכם את הדגן והתירוש והיצהר ושבעתם אתו ולא אתן אתכם עוד חרפה בגוים",
      "jbo:textNikud": "וַיַּעַן יְהוָה וַיֹּאמֶר לְעַמּוֹ הִנְנִי שֹׁלֵחַ לָכֶם אֶת הַדָּגָן וְהַתִּירוֹשׁ וְהַיִּצְהָר וּשְׂבַעְתֶּם אֹתוֹ וְלֹא אֶתֵּן אֶתְכֶם עוֹד חֶרְפָּה בַּגּוֹיִם",
      "rdfs:label": "יואל ב יט",
      "jbo:book": "jbr:book-tanach-yoel",
      "jbo:position": "14328"
    },
    {
      "jbo:within": [
        "jbr:section-tanach-16-2"
      ],
      "uri": "jbr:text-tanach-16-2-20",
      "jbo:text": "ואת הצפוני ארחיק מעליכם והדחתיו אל ארץ ציה ושממה את פניו אל הים הקדמני וספו אל הים האחרון ועלה באשו ותעל צחנתו כי הגדיל לעשות",
      "jbo:textNikud": "וְאֶת הַצְּפוֹנִי אַרְחִיק מֵעֲלֵיכֶם וְהִדַּחְתִּיו אֶל אֶרֶץ צִיָּה וּשְׁמָמָה אֶת פָּנָיו אֶל הַיָּם הַקַּדְמֹנִי וְסֹפוֹ אֶל הַיָּם הָאַחֲרוֹן וְעָלָה בָאְשׁוֹ וְתַעַל צַחֲנָתוֹ כִּי הִגְדִּיל לַעֲשׂוֹת",
      "rdfs:label": "יואל ב כ",
      "jbo:book": "jbr:book-tanach-yoel",
      "jbo:position": "14329"
    },
    {
      "jbo:within": [
        "jbr:section-tanach-16-2"
      ],
      "uri": "jbr:text-tanach-16-2-21",
      "jbo:text": "אל תיראי אדמה גילי ושמחי כי הגדיל יהוה לעשות",
      "jbo:textNikud": "אַל תִּירְאִי אֲדָמָה גִּילִי וּשְׂמָחִי כִּי הִגְדִּיל יְהוָה לַעֲשׂוֹת",
      "rdfs:label": "יואל ב כא",
      "jbo:book": "jbr:book-tanach-yoel",
      "jbo:position": "14330"
    },
    {
      "jbo:within": [
        "jbr:section-tanach-16-2"
      ],
      "uri": "jbr:text-tanach-16-2-22",
      "jbo:text": "אל תיראו בהמות שדי כי דשאו נאות מדבר כי עץ נשא פריו תאנה וגפן נתנו חילם",
      "jbo:textNikud": "אַל תִּירְאוּ בַּהֲמוֹת שָׂדַי כִּי דָשְׁאוּ נְאוֹת מִדְבָּר כִּי עֵץ נָשָׂא פִרְיוֹ תְּאֵנָה וָגֶפֶן נָתְנוּ חֵילָם",
      "rdfs:label": "יואל ב כב",
      "jbo:book": "jbr:book-tanach-yoel",
      "jbo:position": "14331"
    },
    {
      "jbo:within": [
        "jbr:section-tanach-16-2"
      ],
      "uri": "jbr:text-tanach-16-2-23",
      "jbo:text": "ובני ציון גילו ושמחו ביהוה אלהיכם כי נתן לכם את המורה לצדקה ויורד לכם גשם מורה ומלקוש בראשון",
      "jbo:textNikud": "וּבְנֵי צִיּוֹן גִּילוּ וְשִׂמְחוּ בַּיהוָה אֱלֹהֵיכֶם כִּי נָתַן לָכֶם אֶת הַמּוֹרֶה לִצְדָקָה וַיּוֹרֶד לָכֶם גֶּשֶׁם מוֹרֶה וּמַלְקוֹשׁ בָּרִאשׁוֹן",
      "rdfs:label": "יואל ב כג",
      "jbo:book": "jbr:book-tanach-yoel",
      "jbo:position": "14332"
    },
    {
      "jbo:within": [
        "jbr:section-tanach-16-2"
      ],
      "uri": "jbr:text-tanach-16-2-24",
      "jbo:text": "ומלאו הגרנות בר והשיקו היקבים תירוש ויצהר",
      "jbo:textNikud": "וּמָלְאוּ הַגֳּרָנוֹת בָּר וְהֵשִׁיקוּ הַיְקָבִים תִּירוֹשׁ וְיִצְהָר",
      "rdfs:label": "יואל ב כד",
      "jbo:book": "jbr:book-tanach-yoel",
      "jbo:position": "14333"
    },
    {
      "jbo:within": [
        "jbr:section-tanach-16-2"
      ],
      "uri": "jbr:text-tanach-16-2-25",
      "jbo:text": "ושלמתי לכם את השנים אשר אכל הארבה הילק והחסיל והגזם חילי הגדול אשר שלחתי בכם",
      "jbo:textNikud": "וְשִׁלַּמְתִּי לָכֶם אֶת הַשָּׁנִים אֲשֶׁר אָכַל הָאַרְבֶּה הַיֶּלֶק וְהֶחָסִיל וְהַגָּזָם חֵילִי הַגָּדוֹל אֲשֶׁר שִׁלַּחְתִּי בָּכֶם",
      "rdfs:label": "יואל ב כה",
      "jbo:book": "jbr:book-tanach-yoel",
      "jbo:position": "14334"
    },
    {
      "jbo:within": [
        "jbr:section-tanach-16-2"
      ],
      "uri": "jbr:text-tanach-16-2-26",
      "jbo:text": "ואכלתם אכול ושבוע והללתם את שם יהוה אלהיכם אשר עשה עמכם להפליא ולא יבשו עמי לעולם",
      "jbo:textNikud": "וַאֲכַלְתֶּם אָכוֹל וְשָׂבוֹעַ וְהִלַּלְתֶּם אֶת שֵׁם יְהוָה אֱלֹהֵיכֶם אֲשֶׁר עָשָׂה עִמָּכֶם לְהַפְלִיא וְלֹא יֵבֹשׁוּ עַמִּי לְעוֹלָם",
      "rdfs:label": "יואל ב כו",
      "jbo:book": "jbr:book-tanach-yoel",
      "jbo:position": "14335"
    },
    {
      "jbo:within": [
        "jbr:section-tanach-16-2"
      ],
      "uri": "jbr:text-tanach-16-2-27",
      "jbo:text": "וידעתם כי בקרב ישראל אני ואני יהוה אלהיכם ואין עוד ולא יבשו עמי לעולם",
      "jbo:textNikud": "וִידַעְתֶּם כִּי בְקֶרֶב יִשְׂרָאֵל אָנִי וַאֲנִי יְהוָה אֱלֹהֵיכֶם וְאֵין עוֹד וְלֹא יֵבֹשׁוּ עַמִּי לְעוֹלָם",
      "rdfs:label": "יואל ב כז",
      "jbo:book": "jbr:book-tanach-yoel",
      "jbo:position": "14336"
    },
    {
      "jbo:within": [
        "jbr:section-tanach-16-3"
      ],
      "uri": "jbr:text-tanach-16-3-1",
      "jbo:text": "והיה אחרי כן אשפוך את רוחי על כל בשר ונבאו בניכם ובנותיכם זקניכם חלמות יחלמון בחוריכם חזינות יראו",
      "jbo:textNikud": "וְהָיָה אַחֲרֵי כֵן אֶשְׁפּוֹךְ אֶת רוּחִי עַל כָּל בָּשָׂר וְנִבְּאוּ בְּנֵיכֶם וּבְנוֹתֵיכֶם זִקְנֵיכֶם חֲלֹמוֹת יַחֲלֹמוּן בַּחוּרֵיכֶם חֶזְיֹנוֹת יִרְאוּ",
      "rdfs:label": "יואל ג א",
      "jbo:book": "jbr:book-tanach-yoel",
      "jbo:position": "14337"
    },
    {
      "jbo:within": [
        "jbr:section-tanach-16-3"
      ],
      "uri": "jbr:text-tanach-16-3-2",
      "jbo:text": "וגם על העבדים ועל השפחות בימים ההמה אשפוך את רוחי",
      "jbo:textNikud": "וְגַם עַל הָעֲבָדִים וְעַל הַשְּׁפָחוֹת בַּיָּמִים הָהֵמָּה אֶשְׁפּוֹךְ אֶת רוּחִי",
      "rdfs:label": "יואל ג ב",
      "jbo:book": "jbr:book-tanach-yoel",
      "jbo:position": "14338"
    },
    {
      "jbo:within": [
        "jbr:section-tanach-16-3"
      ],
      "uri": "jbr:text-tanach-16-3-3",
      "jbo:text": "ונתתי מופתים בשמים ובארץ דם ואש ותימרות עשן",
      "jbo:textNikud": "וְנָתַתִּי מוֹפְתִים בַּשָּׁמַיִם וּבָאָרֶץ דָּם וָאֵשׁ וְתִימֲרוֹת עָשָׁן",
      "rdfs:label": "יואל ג ג",
      "jbo:book": "jbr:book-tanach-yoel",
      "jbo:position": "14339"
    },
    {
      "jbo:within": [
        "jbr:section-tanach-16-3"
      ],
      "uri": "jbr:text-tanach-16-3-4",
      "jbo:text": "השמש יהפך לחשך והירח לדם לפני בוא יום יהוה הגדול והנורא",
      "jbo:textNikud": "הַשֶּׁמֶשׁ יֵהָפֵךְ לְחֹשֶׁךְ וְהַיָּרֵחַ לְדָם לִפְנֵי בּוֹא יוֹם יְהוָה הַגָּדוֹל וְהַנּוֹרָא",
      "rdfs:label": "יואל ג ד",
      "jbo:book": "jbr:book-tanach-yoel",
      "jbo:position": "14340"
    },
    {
      "jbo:within": [
        "jbr:section-tanach-16-3"
      ],
      "uri": "jbr:text-tanach-16-3-5",
      "jbo:text": "והיה כל אשר יקרא בשם יהוה ימלט כי בהר ציון ובירושלם תהיה פליטה כאשר אמר יהוה ובשרידים אשר יהוה קרא",
      "jbo:textNikud": "וְהָיָה כֹּל אֲשֶׁר יִקְרָא בְּשֵׁם יְהוָה יִמָּלֵט כִּי בְּהַר צִיּוֹן וּבִירוּשָׁלִַם תִּהְיֶה פְלֵיטָה כַּאֲשֶׁר אָמַר יְהוָה וּבַשְּׂרִידִים אֲשֶׁר יְהוָה קֹרֵא",
      "rdfs:label": "יואל ג ה",
      "jbo:book": "jbr:book-tanach-yoel",
      "jbo:position": "14341"
    },
    {
      "jbo:within": [
        "jbr:section-tanach-16-4"
      ],
      "uri": "jbr:text-tanach-16-4-1",
      "jbo:text": "כי הנה בימים ההמה ובעת ההיא אשר (אשוב) אשיב את שבות יהודה וירושלם",
      "jbo:textNikud": "כִּי הִנֵּה בַּיָּמִים הָהֵמָּה וּבָעֵת הַהִיא אֲשֶׁר (אשוב) אָשִׁיב אֶת שְׁבוּת יְהוּדָה וִירוּשָׁלִָם",
      "rdfs:label": "יואל ד א",
      "jbo:book": "jbr:book-tanach-yoel",
      "jbo:position": "14342"
    },
    {
      "jbo:within": [
        "jbr:section-tanach-16-4"
      ],
      "uri": "jbr:text-tanach-16-4-2",
      "jbo:text": "וקבצתי את כל הגוים והורדתים אל עמק יהושפט ונשפטתי עמם שם על עמי ונחלתי ישראל אשר פזרו בגוים ואת ארצי חלקו",
      "jbo:textNikud": "וְקִבַּצְתִּי אֶת כָּל הַגּוֹיִם וְהוֹרַדְתִּים אֶל עֵמֶק יְהוֹשָׁפָט וְנִשְׁפַּטְתִּי עִמָּם שָׁם עַל עַמִּי וְנַחֲלָתִי יִשְׂרָאֵל אֲשֶׁר פִּזְּרוּ בַגּוֹיִם וְאֶת אַרְצִי חִלֵּקוּ",
      "rdfs:label": "יואל ד ב",
      "jbo:book": "jbr:book-tanach-yoel",
      "jbo:position": "14343"
    },
    {
      "jbo:within": [
        "jbr:section-tanach-16-4"
      ],
      "uri": "jbr:text-tanach-16-4-3",
      "jbo:text": "ואל עמי ידו גורל ויתנו הילד בזונה והילדה מכרו ביין וישתו",
      "jbo:textNikud": "וְאֶל עַמִּי יַדּוּ גוֹרָל וַיִּתְּנוּ הַיֶּלֶד בַּזּוֹנָה וְהַיַּלְדָּה מָכְרוּ בַיַּיִן וַיִּשְׁתּוּ",
      "rdfs:label": "יואל ד ג",
      "jbo:book": "jbr:book-tanach-yoel",
      "jbo:position": "14344"
    },
    {
      "jbo:within": [
        "jbr:section-tanach-16-4"
      ],
      "uri": "jbr:text-tanach-16-4-4",
      "jbo:text": "וגם מה אתם לי צר וצידון וכל גלילות פלשת הגמול אתם משלמים עלי ואם גמלים אתם עלי קל מהרה אשיב גמלכם בראשכם",
      "jbo:textNikud": "וְגַם מָה אַתֶּם לִי צֹר וְצִידוֹן וְכֹל גְּלִילוֹת פְּלָשֶׁת הַגְּמוּל אַתֶּם מְשַׁלְּמִים עָלָי וְאִם גֹּמְלִים אַתֶּם עָלַי קַל מְהֵרָה אָשִׁיב גְּמֻלְכֶם בְּרֹאשְׁכֶם",
      "rdfs:label": "יואל ד ד",
      "jbo:book": "jbr:book-tanach-yoel",
      "jbo:position": "14345"
    },
    {
      "jbo:within": [
        "jbr:section-tanach-16-4"
      ],
      "uri": "jbr:text-tanach-16-4-5",
      "jbo:text": "אשר כספי וזהבי לקחתם ומחמדי הטבים הבאתם להיכליכם",
      "jbo:textNikud": "אֲשֶׁר כַּסְפִּי וּזְהָבִי לְקַחְתֶּם וּמַחֲמַדַּי הַטֹּבִים הֲבֵאתֶם לְהֵיכְלֵיכֶם",
      "rdfs:label": "יואל ד ה",
      "jbo:book": "jbr:book-tanach-yoel",
      "jbo:position": "14346"
    },
    {
      "jbo:within": [
        "jbr:section-tanach-16-4"
      ],
      "uri": "jbr:text-tanach-16-4-6",
      "jbo:text": "ובני יהודה ובני ירושלם מכרתם לבני היונים למען הרחיקם מעל גבולם",
      "jbo:textNikud": "וּבְנֵי יְהוּדָה וּבְנֵי יְרוּשָׁלִַם מְכַרְתֶּם לִבְנֵי הַיְּוָנִים לְמַעַן הַרְחִיקָם מֵעַל גְּבוּלָם",
      "rdfs:label": "יואל ד ו",
      "jbo:book": "jbr:book-tanach-yoel",
      "jbo:position": "14347"
    },
    {
      "jbo:within": [
        "jbr:section-tanach-16-4"
      ],
      "uri": "jbr:text-tanach-16-4-7",
      "jbo:text": "הנני מעירם מן המקום אשר מכרתם אתם שמה והשבתי גמלכם בראשכם",
      "jbo:textNikud": "הִנְנִי מְעִירָם מִן הַמָּקוֹם אֲשֶׁר מְכַרְתֶּם אֹתָם שָׁמָּה וַהֲשִׁבֹתִי גְמֻלְכֶם בְּרֹאשְׁכֶם",
      "rdfs:label": "יואל ד ז",
      "jbo:book": "jbr:book-tanach-yoel",
      "jbo:position": "14348"
    },
    {
      "jbo:within": [
        "jbr:section-tanach-16-4"
      ],
      "uri": "jbr:text-tanach-16-4-8",
      "jbo:text": "ומכרתי את בניכם ואת בנותיכם ביד בני יהודה ומכרום לשבאים אל גוי רחוק כי יהוה דבר",
      "jbo:textNikud": "וּמָכַרְתִּי אֶת בְּנֵיכֶם וְאֶת בְּנוֹתֵיכֶם בְּיַד בְּנֵי יְהוּדָה וּמְכָרוּם לִשְׁבָאיִם אֶל גּוֹי רָחוֹק כִּי יְהוָה דִּבֵּר",
      "rdfs:label": "יואל ד ח",
      "jbo:book": "jbr:book-tanach-yoel",
      "jbo:position": "14349"
    },
    {
      "jbo:within": [
        "jbr:section-tanach-16-4"
      ],
      "uri": "jbr:text-tanach-16-4-9",
      "jbo:text": "קראו זאת בגוים קדשו מלחמה העירו הגבורים יגשו יעלו כל אנשי המלחמה",
      "jbo:textNikud": "קִרְאוּ זֹאת בַּגּוֹיִם קַדְּשׁוּ מִלְחָמָה הָעִירוּ הַגִּבּוֹרִים יִגְּשׁוּ יַעֲלוּ כֹּל אַנְשֵׁי הַמִּלְחָמָה",
      "rdfs:label": "יואל ד ט",
      "jbo:book": "jbr:book-tanach-yoel",
      "jbo:position": "14350"
    },
    {
      "jbo:within": [
        "jbr:section-tanach-16-4"
      ],
      "uri": "jbr:text-tanach-16-4-10",
      "jbo:text": "כתו אתיכם לחרבות ומזמרתיכם לרמחים החלש יאמר גבור אני",
      "jbo:textNikud": "כֹּתּוּ אִתֵּיכֶם לַחֲרָבוֹת וּמַזְמְרֹתֵיכֶם לִרְמָחִים הַחַלָּשׁ יֹאמַר גִּבּוֹר אָנִי",
      "rdfs:label": "יואל ד י",
      "jbo:book": "jbr:book-tanach-yoel",
      "jbo:position": "14351"
    },
    {
      "jbo:within": [
        "jbr:section-tanach-16-4"
      ],
      "uri": "jbr:text-tanach-16-4-11",
      "jbo:text": "עושו ובאו כל הגוים מסביב ונקבצו שמה הנחת יהוה גבוריך",
      "jbo:textNikud": "עוּשׁוּ וָבֹאוּ כָל הַגּוֹיִם מִסָּבִיב וְנִקְבָּצוּ שָׁמָּה הַנְחַת יְהוָה גִּבּוֹרֶיךָ",
      "rdfs:label": "יואל ד יא",
      "jbo:book": "jbr:book-tanach-yoel",
      "jbo:position": "14352"
    },
    {
      "jbo:within": [
        "jbr:section-tanach-16-4"
      ],
      "uri": "jbr:text-tanach-16-4-12",
      "jbo:text": "יעורו ויעלו הגוים אל עמק יהושפט כי שם אשב לשפט את כל הגוים מסביב",
      "jbo:textNikud": "יֵעוֹרוּ וְיַעֲלוּ הַגּוֹיִם אֶל עֵמֶק יְהוֹשָׁפָט כִּי שָׁם אֵשֵׁב לִשְׁפֹּט אֶת כָּל הַגּוֹיִם מִסָּבִיב",
      "rdfs:label": "יואל ד יב",
      "jbo:book": "jbr:book-tanach-yoel",
      "jbo:position": "14353"
    },
    {
      "jbo:within": [
        "jbr:section-tanach-16-4"
      ],
      "uri": "jbr:text-tanach-16-4-13",
      "jbo:text": "שלחו מגל כי בשל קציר באו רדו כי מלאה גת השיקו היקבים כי רבה רעתם",
      "jbo:textNikud": "שִׁלְחוּ מַגָּל כִּי בָשַׁל קָצִיר בֹּאוּ רְדוּ כִּי מָלְאָה גַּת הֵשִׁיקוּ הַיְקָבִים כִּי רַבָּה רָעָתָם",
      "rdfs:label": "יואל ד יג",
      "jbo:book": "jbr:book-tanach-yoel",
      "jbo:position": "14354"
    },
    {
      "jbo:within": [
        "jbr:section-tanach-16-4"
      ],
      "uri": "jbr:text-tanach-16-4-14",
      "jbo:text": "המונים המונים בעמק החרוץ כי קרוב יום יהוה בעמק החרוץ",
      "jbo:textNikud": "הֲמוֹנִים הֲמוֹנִים בְּעֵמֶק הֶחָרוּץ כִּי קָרוֹב יוֹם יְהוָה בְּעֵמֶק הֶחָרוּץ",
      "rdfs:label": "יואל ד יד",
      "jbo:book": "jbr:book-tanach-yoel",
      "jbo:position": "14355"
    },
    {
      "jbo:within": [
        "jbr:section-tanach-16-4"
      ],
      "uri": "jbr:text-tanach-16-4-15",
      "jbo:text": "שמש וירח קדרו וכוכבים אספו נגהם",
      "jbo:textNikud": "שֶׁמֶשׁ וְיָרֵחַ קָדָרוּ וְכוֹכָבִים אָסְפוּ נָגְהָם",
      "rdfs:label": "יואל ד טו",
      "jbo:book": "jbr:book-tanach-yoel",
      "jbo:position": "14356"
    },
    {
      "jbo:within": [
        "jbr:section-tanach-16-4"
      ],
      "uri": "jbr:text-tanach-16-4-16",
      "jbo:text": "ויהוה מציון ישאג ומירושלם יתן קולו ורעשו שמים וארץ ויהוה מחסה לעמו ומעוז לבני ישראל",
      "jbo:textNikud": "וַיהוָה מִצִּיּוֹן יִשְׁאָג וּמִירוּשָׁלִַם יִתֵּן קוֹלוֹ וְרָעֲשׁוּ שָׁמַיִם וָאָרֶץ וַיהוָה מַחֲסֶה לְעַמּוֹ וּמָעוֹז לִבְנֵי יִשְׂרָאֵל",
      "rdfs:label": "יואל ד טז",
      "jbo:book": "jbr:book-tanach-yoel",
      "jbo:position": "14357"
    },
    {
      "jbo:within": [
        "jbr:section-tanach-16-4"
      ],
      "uri": "jbr:text-tanach-16-4-17",
      "jbo:text": "וידעתם כי אני יהוה אלהיכם שכן בציון הר קדשי והיתה ירושלם קדש וזרים לא יעברו בה עוד",
      "jbo:textNikud": "וִידַעְתֶּם כִּי אֲנִי יְהוָה אֱלֹהֵיכֶם שֹׁכֵן בְּצִיּוֹן הַר קָדְשִׁי וְהָיְתָה יְרוּשָׁלִַם קֹדֶשׁ וְזָרִים לֹא יַעַבְרוּ בָהּ עוֹד",
      "rdfs:label": "יואל ד יז",
      "jbo:book": "jbr:book-tanach-yoel",
      "jbo:position": "14358"
    },
    {
      "jbo:within": [
        "jbr:section-tanach-16-4"
      ],
      "uri": "jbr:text-tanach-16-4-18",
      "jbo:text": "והיה ביום ההוא יטפו ההרים עסיס והגבעות תלכנה חלב וכל אפיקי יהודה ילכו מים ומעין מבית יהוה יצא והשקה את נחל השטים",
      "jbo:textNikud": "וְהָיָה בַיּוֹם הַהוּא יִטְּפוּ הֶהָרִים עָסִיס וְהַגְּבָעוֹת תֵּלַכְנָה חָלָב וְכָל אֲפִיקֵי יְהוּדָה יֵלְכוּ מָיִם וּמַעְיָן מִבֵּית יְהוָה יֵצֵא וְהִשְׁקָה אֶת נַחַל הַשִּׁטִּים",
      "rdfs:label": "יואל ד יח",
      "jbo:book": "jbr:book-tanach-yoel",
      "jbo:position": "14359"
    },
    {
      "jbo:within": [
        "jbr:section-tanach-16-4"
      ],
      "uri": "jbr:text-tanach-16-4-19",
      "jbo:text": "מצרים לשממה תהיה ואדום למדבר שממה תהיה מחמס בני יהודה אשר שפכו דם נקיא בארצם",
      "jbo:textNikud": "מִצְרַיִם לִשְׁמָמָה תִהְיֶה וֶאֱדוֹם לְמִדְבַּר שְׁמָמָה תִּהְיֶה מֵחֲמַס בְּנֵי יְהוּדָה אֲשֶׁר שָׁפְכוּ דָם נָקִיא בְּאַרְצָם",
      "rdfs:label": "יואל ד יט",
      "jbo:book": "jbr:book-tanach-yoel",
      "jbo:position": "14360"
    },
    {
      "jbo:within": [
        "jbr:section-tanach-16-4"
      ],
      "uri": "jbr:text-tanach-16-4-20",
      "jbo:text": "ויהודה לעולם תשב וירושלם לדור ודור",
      "jbo:textNikud": "וִיהוּדָה לְעוֹלָם תֵּשֵׁב וִירוּשָׁלִַם לְדוֹר וָדוֹר",
      "rdfs:label": "יואל ד כ",
      "jbo:book": "jbr:book-tanach-yoel",
      "jbo:position": "14361"
    },
    {
      "jbo:within": [
        "jbr:section-tanach-16-4"
      ],
      "uri": "jbr:text-tanach-16-4-21",
      "jbo:text": "ונקיתי דמם לא נקיתי ויהוה שכן בציון",
      "jbo:textNikud": "וְנִקֵּיתִי דָּמָם לֹא נִקֵּיתִי וַיהוָה שֹׁכֵן בְּצִיּוֹן",
      "rdfs:label": "יואל ד כא",
      "jbo:book": "jbr:book-tanach-yoel",
      "jbo:position": "14362"
    }
  ]
}