{
  "subjects": [
    {
      "jbo:within": [
        "jbr:section-tanach-23-1"
      ],
      "uri": "jbr:text-tanach-23-1-1",
      "jbo:text": "דבר יהוה אשר היה אל צפניה בן כושי בן גדליה בן אמריה בן חזקיה בימי יאשיהו בן אמון מלך יהודה",
      "jbo:textNikud": "דְּבַר יְהוָה אֲשֶׁר הָיָה אֶל צְפַנְיָה בֶּן כּוּשִׁי בֶן גְּדַלְיָה בֶּן אֲמַרְיָה בֶּן חִזְקִיָּה בִּימֵי יֹאשִׁיָּהוּ בֶן אָמוֹן מֶלֶךְ יְהוּדָה",
      "rdfs:label": "צפניה א א",
      "jbo:book": "jbr:book-tanach-tzefanya",
      "jbo:position": "14786"
    },
    {
      "jbo:within": [
        "jbr:section-tanach-23-1"
      ],
      "uri": "jbr:text-tanach-23-1-2",
      "jbo:text": "אסף אסף כל מעל פני האדמה נאם יהוה",
      "jbo:textNikud": "אָסֹף אָסֵף כֹּל מֵעַל פְּנֵי הָאֲדָמָה נְאֻם יְהוָה",
      "rdfs:label": "צפניה א ב",
      "jbo:book": "jbr:book-tanach-tzefanya",
      "jbo:position": "14787"
    },
    {
      "jbo:within": [
        "jbr:section-tanach-23-1"
      ],
      "uri": "jbr:text-tanach-23-1-3",
      "jbo:text": "אסף אדם ובהמה אסף עוף השמים ודגי הים והמכשלות את הרשעים והכרתי את האדם מעל פני האדמה נאם יהוה",
      "jbo:textNikud": "אָסֵף אָדָם וּבְהֵמָה אָסֵף עוֹף הַשָּׁמַיִם וּדְגֵי הַיָּם וְהַמַּכְשֵׁלוֹת אֶת הָרְשָׁעִים וְהִכְרַתִּי אֶת הָאָדָם מֵעַל פְּנֵי הָאֲדָמָה נְאֻם יְהוָה",
      "rdfs:label": "צפניה א ג",
      "jbo:book": "jbr:book-tanach-tzefanya",
      "jbo:position": "14788"
    },
    {
      "jbo:within": [
        "jbr:section-tanach-23-1"
      ],
      "uri": "jbr:text-tanach-23-1-4",
      "jbo:text": "ונטיתי ידי על יהודה ועל כל יושבי ירושלם והכרתי מן המקום הזה את שאר הבעל את שם הכמרים עם הכהנים",
      "jbo:textNikud": "וְנָטִיתִי יָדִי עַל יְהוּדָה וְעַל כָּל יוֹשְׁבֵי יְרוּשָׁלִָם וְהִכְרַתִּי מִן הַמָּקוֹם הַזֶּה אֶת שְׁאָר הַבַּעַל אֶת שֵׁם הַכְּמָרִים עִם הַכֹּהֲנִים",
      "rdfs:label": "צפניה א ד",
      "jbo:book": "jbr:book-tanach-tzefanya",
      "jbo:position": "14789"
    },
    {
      "jbo:within": [
        "jbr:section-tanach-23-1"
      ],
      "uri": "jbr:text-tanach-23-1-5",
      "jbo:text": "ואת המשתחוים על הגגות לצבא השמים ואת המשתחוים הנשבעים ליהוה והנשבעים במלכם",
      "jbo:textNikud": "וְאֶת הַמִּשְׁתַּחֲוִים עַל הַגַּגּוֹת לִצְבָא הַשָּׁמָיִם וְאֶת הַמִּשְׁתַּחֲוִים הַנִּשְׁבָּעִים לַיהוָה וְהַנִּשְׁבָּעִים בְּמַלְכָּם",
      "rdfs:label": "צפניה א ה",
      "jbo:book": "jbr:book-tanach-tzefanya",
      "jbo:position": "14790"
    },
    {
      "jbo:within": [
        "jbr:section-tanach-23-1"
      ],
      "uri": "jbr:text-tanach-23-1-6",
      "jbo:text": "ואת הנסוגים מאחרי יהוה ואשר לא בקשו את יהוה ולא דרשהו",
      "jbo:textNikud": "וְאֶת הַנְּסוֹגִים מֵאַחֲרֵי יְהוָה וַאֲשֶׁר לֹא בִקְשׁוּ אֶת יְהוָה וְלֹא דְרָשֻׁהוּ",
      "rdfs:label": "צפניה א ו",
      "jbo:book": "jbr:book-tanach-tzefanya",
      "jbo:position": "14791"
    },
    {
      "jbo:within": [
        "jbr:section-tanach-23-1"
      ],
      "uri": "jbr:text-tanach-23-1-7",
      "jbo:text": "הס מפני אדני יהוה כי קרוב יום יהוה כי הכין יהוה זבח הקדיש קראיו",
      "jbo:textNikud": "הַס מִפְּנֵי אֲדֹנָי יְהוִה כִּי קָרוֹב יוֹם יְהוָה כִּי הֵכִין יְהוָה זֶבַח הִקְדִּישׁ קְרֻאָיו",
      "rdfs:label": "צפניה א ז",
      "jbo:book": "jbr:book-tanach-tzefanya",
      "jbo:position": "14792"
    },
    {
      "jbo:within": [
        "jbr:section-tanach-23-1"
      ],
      "uri": "jbr:text-tanach-23-1-8",
      "jbo:text": "והיה ביום זבח יהוה ופקדתי על השרים ועל בני המלך ועל כל הלבשים מלבוש נכרי",
      "jbo:textNikud": "וְהָיָה בְּיוֹם זֶבַח יְהוָה וּפָקַדְתִּי עַל הַשָּׂרִים וְעַל בְּנֵי הַמֶּלֶךְ וְעַל כָּל הַלֹּבְשִׁים מַלְבּוּשׁ נָכְרִי",
      "rdfs:label": "צפניה א ח",
      "jbo:book": "jbr:book-tanach-tzefanya",
      "jbo:position": "14793"
    },
    {
      "jbo:within": [
        "jbr:section-tanach-23-1"
      ],
      "uri": "jbr:text-tanach-23-1-9",
      "jbo:text": "ופקדתי על כל הדולג על המפתן ביום ההוא הממלאים בית אדניהם חמס ומרמה",
      "jbo:textNikud": "וּפָקַדְתִּי עַל כָּל הַדּוֹלֵג עַל הַמִּפְתָּן בַּיּוֹם הַהוּא הַמְמַלְאִים בֵּית אֲדֹנֵיהֶם חָמָס וּמִרְמָה",
      "rdfs:label": "צפניה א ט",
      "jbo:book": "jbr:book-tanach-tzefanya",
      "jbo:position": "14794"
    },
    {
      "jbo:within": [
        "jbr:section-tanach-23-1"
      ],
      "uri": "jbr:text-tanach-23-1-10",
      "jbo:text": "והיה ביום ההוא נאם יהוה קול צעקה משער הדגים ויללה מן המשנה ושבר גדול מהגבעות",
      "jbo:textNikud": "וְהָיָה בַיּוֹם הַהוּא נְאֻם יְהוָה קוֹל צְעָקָה מִשַּׁעַר הַדָּגִים וִילָלָה מִן הַמִּשְׁנֶה וְשֶׁבֶר גָּדוֹל מֵהַגְּבָעוֹת",
      "rdfs:label": "צפניה א י",
      "jbo:book": "jbr:book-tanach-tzefanya",
      "jbo:position": "14795"
    },
    {
      "jbo:within": [
        "jbr:section-tanach-23-1"
      ],
      "uri": "jbr:text-tanach-23-1-11",
      "jbo:text": "הילילו ישבי המכתש כי נדמה כל עם כנען נכרתו כל נטילי כסף",
      "jbo:textNikud": "הֵילִילוּ יֹשְׁבֵי הַמַּכְתֵּשׁ כִּי נִדְמָה כָּל עַם כְּנַעַן נִכְרְתוּ כָּל נְטִילֵי כָסֶף",
      "rdfs:label": "צפניה א יא",
      "jbo:book": "jbr:book-tanach-tzefanya",
      "jbo:position": "14796"
    },
    {
      "jbo:within": [
        "jbr:section-tanach-23-1"
      ],
      "uri": "jbr:text-tanach-23-1-12",
      "jbo:text": "והיה בעת ההיא אחפש את ירושלם בנרות ופקדתי על האנשים הקפאים על שמריהם האמרים בלבבם לא ייטיב יהוה ולא ירע",
      "jbo:textNikud": "וְהָיָה בָּעֵת הַהִיא אֲחַפֵּשׂ אֶת יְרוּשָׁלִַם בַּנֵּרוֹת וּפָקַדְתִּי עַל הָאֲנָשִׁים הַקֹּפְאִים עַל שִׁמְרֵיהֶם הָאֹמְרִים בִּלְבָבָם לֹא יֵיטִיב יְהוָה וְלֹא יָרֵעַ",
      "rdfs:label": "צפניה א יב",
      "jbo:book": "jbr:book-tanach-tzefanya",
      "jbo:position": "14797"
    },
    {
      "jbo:within": [
        "jbr:section-tanach-23-1"
      ],
      "uri": "jbr:text-tanach-23-1-13",
      "jbo:text": "והיה חילם למשסה ובתיהם לשממה ובנו בתים ולא ישבו ונטעו כרמים ולא ישתו את יינם",
      "jbo:textNikud": "וְהָיָה חֵילָם לִמְשִׁסָּה וּבָתֵּיהֶם לִשְׁמָמָה וּבָנוּ בָתִּים וְלֹא יֵשֵׁבוּ וְנָטְעוּ כְרָמִים וְלֹא יִשְׁתּוּ אֶת יֵינָם",
      "rdfs:label": "צפניה א יג",
      "jbo:book": "jbr:book-tanach-tzefanya",
      "jbo:position": "14798"
    },
    {
      "jbo:within": [
        "jbr:section-tanach-23-1"
      ],
      "uri": "jbr:text-tanach-23-1-14",
      "jbo:text": "קרוב יום יהוה הגדול קרוב ומהר מאד קול יום יהוה מר צרח שם גבור",
      "jbo:textNikud": "קָרוֹב יוֹם יְהוָה הַגָּדוֹל קָרוֹב וּמַהֵר מְאֹד קוֹל יוֹם יְהוָה מַר צֹרֵחַ שָׁם גִּבּוֹר",
      "rdfs:label": "צפניה א יד",
      "jbo:book": "jbr:book-tanach-tzefanya",
      "jbo:position": "14799"
    },
    {
      "jbo:within": [
        "jbr:section-tanach-23-1"
      ],
      "uri": "jbr:text-tanach-23-1-15",
      "jbo:text": "יום עברה היום ההוא יום צרה ומצוקה יום שאה ומשואה יום חשך ואפלה יום ענן וערפל",
      "jbo:textNikud": "יוֹם עֶבְרָה הַיּוֹם הַהוּא יוֹם צָרָה וּמְצוּקָה יוֹם שֹׁאָה וּמְשׁוֹאָה יוֹם חֹשֶׁךְ וַאֲפֵלָה יוֹם עָנָן וַעֲרָפֶל",
      "rdfs:label": "צפניה א טו",
      "jbo:book": "jbr:book-tanach-tzefanya",
      "jbo:position": "14800"
    },
    {
      "jbo:within": [
        "jbr:section-tanach-23-1"
      ],
      "uri": "jbr:text-tanach-23-1-16",
      "jbo:text": "יום שופר ותרועה על הערים הבצרות ועל הפנות הגבהות",
      "jbo:textNikud": "יוֹם שׁוֹפָר וּתְרוּעָה עַל הֶעָרִים הַבְּצֻרוֹת וְעַל הַפִּנּוֹת הַגְּבֹהוֹת",
      "rdfs:label": "צפניה א טז",
      "jbo:book": "jbr:book-tanach-tzefanya",
      "jbo:position": "14801"
    },
    {
      "jbo:within": [
        "jbr:section-tanach-23-1"
      ],
      "uri": "jbr:text-tanach-23-1-17",
      "jbo:text": "והצרתי לאדם והלכו כעורים כי ליהוה חטאו ושפך דמם כעפר ולחמם כגללים",
      "jbo:textNikud": "וַהֲצֵרֹתִי לָאָדָם וְהָלְכוּ כַּעִוְרִים כִּי לַיהוָה חָטָאוּ וְשֻׁפַּךְ דָּמָם כֶּעָפָר וּלְחֻמָם כַּגְּלָלִים",
      "rdfs:label": "צפניה א יז",
      "jbo:book": "jbr:book-tanach-tzefanya",
      "jbo:position": "14802"
    },
    {
      "jbo:within": [
        "jbr:section-tanach-23-1"
      ],
      "uri": "jbr:text-tanach-23-1-18",
      "jbo:text": "גם כספם גם זהבם לא יוכל להצילם ביום עברת יהוה ובאש קנאתו תאכל כל הארץ כי כלה אך נבהלה יעשה את כל ישבי הארץ",
      "jbo:textNikud": "גַּם כַּסְפָּם גַּם זְהָבָם לֹא יוּכַל לְהַצִּילָם בְּיוֹם עֶבְרַת יְהוָה וּבְאֵשׁ קִנְאָתוֹ תֵּאָכֵל כָּל הָאָרֶץ כִּי כָלָה אַךְ נִבְהָלָה יַעֲשֶׂה אֵת כָּל יֹשְׁבֵי הָאָרֶץ",
      "rdfs:label": "צפניה א יח",
      "jbo:book": "jbr:book-tanach-tzefanya",
      "jbo:position": "14803"
    },
    {
      "jbo:within": [
        "jbr:section-tanach-23-2"
      ],
      "uri": "jbr:text-tanach-23-2-1",
      "jbo:text": "התקוששו וקושו הגוי לא נכסף",
      "jbo:textNikud": "הִתְקוֹשְׁשׁוּ וָקוֹשּׁוּ הַגּוֹי לֹא נִכְסָף",
      "rdfs:label": "צפניה ב א",
      "jbo:book": "jbr:book-tanach-tzefanya",
      "jbo:position": "14804"
    },
    {
      "jbo:within": [
        "jbr:section-tanach-23-2"
      ],
      "uri": "jbr:text-tanach-23-2-2",
      "jbo:text": "בטרם לדת חק כמץ עבר יום בטרם לא יבוא עליכם חרון אף יהוה בטרם לא יבוא עליכם יום אף יהוה",
      "jbo:textNikud": "בְּטֶרֶם לֶדֶת חֹק כְּמֹץ עָבַר יוֹם בְּטֶרֶם לֹא יָבוֹא עֲלֵיכֶם חֲרוֹן אַף יְהוָה בְּטֶרֶם לֹא יָבוֹא עֲלֵיכֶם יוֹם אַף יְהוָה",
      "rdfs:label": "צפניה ב ב",
      "jbo:book": "jbr:book-tanach-tzefanya",
      "jbo:position": "14805"
    },
    {
      "jbo:within": [
        "jbr:section-tanach-23-2"
      ],
      "uri": "jbr:text-tanach-23-2-3",
      "jbo:text": "בקשו את יהוה כל ענוי הארץ אשר משפטו פעלו בקשו צדק בקשו ענוה אולי תסתרו ביום אף יהוה",
      "jbo:textNikud": "בַּקְּשׁוּ אֶת יְהוָה כָּל עַנְוֵי הָאָרֶץ אֲשֶׁר מִשְׁפָּטוֹ פָּעָלוּ בַּקְּשׁוּ צֶדֶק בַּקְּשׁוּ עֲנָוָה אוּלַי תִּסָּתְרוּ בְּיוֹם אַף יְהוָה",
      "rdfs:label": "צפניה ב ג",
      "jbo:book": "jbr:book-tanach-tzefanya",
      "jbo:position": "14806"
    },
    {
      "jbo:within": [
        "jbr:section-tanach-23-2"
      ],
      "uri": "jbr:text-tanach-23-2-4",
      "jbo:text": "כי עזה עזובה תהיה ואשקלון לשממה אשדוד בצהרים יגרשוה ועקרון תעקר",
      "jbo:textNikud": "כִּי עַזָּה עֲזוּבָה תִהְיֶה וְאַשְׁקְלוֹן לִשְׁמָמָה אַשְׁדּוֹד בַּצָּהֳרַיִם יְגָרְשׁוּהָ וְעֶקְרוֹן תֵּעָקֵר",
      "rdfs:label": "צפניה ב ד",
      "jbo:book": "jbr:book-tanach-tzefanya",
      "jbo:position": "14807"
    },
    {
      "jbo:within": [
        "jbr:section-tanach-23-2"
      ],
      "uri": "jbr:text-tanach-23-2-5",
      "jbo:text": "הוי ישבי חבל הים גוי כרתים דבר יהוה עליכם כנען ארץ פלשתים והאבדתיך מאין יושב",
      "jbo:textNikud": "הוֹי יֹשְׁבֵי חֶבֶל הַיָּם גּוֹי כְּרֵתִים דְּבַר יְהוָה עֲלֵיכֶם כְּנַעַן אֶרֶץ פְּלִשְׁתִּים וְהַאֲבַדְתִּיךְ מֵאֵין יוֹשֵׁב",
      "rdfs:label": "צפניה ב ה",
      "jbo:book": "jbr:book-tanach-tzefanya",
      "jbo:position": "14808"
    },
    {
      "jbo:within": [
        "jbr:section-tanach-23-2"
      ],
      "uri": "jbr:text-tanach-23-2-6",
      "jbo:text": "והיתה חבל הים נות כרת רעים וגדרות צאן",
      "jbo:textNikud": "וְהָיְתָה חֶבֶל הַיָּם נְוֹת כְּרֹת רֹעִים וְגִדְרוֹת צֹאן",
      "rdfs:label": "צפניה ב ו",
      "jbo:book": "jbr:book-tanach-tzefanya",
      "jbo:position": "14809"
    },
    {
      "jbo:within": [
        "jbr:section-tanach-23-2"
      ],
      "uri": "jbr:text-tanach-23-2-7",
      "jbo:text": "והיה חבל לשארית בית יהודה עליהם ירעון בבתי אשקלון בערב ירבצון כי יפקדם יהוה אלהיהם ושב (שבותם) שביתם",
      "jbo:textNikud": "וְהָיָה חֶבֶל לִשְׁאֵרִית בֵּית יְהוּדָה עֲלֵיהֶם יִרְעוּן בְּבָתֵּי אַשְׁקְלוֹן בָּעֶרֶב יִרְבָּצוּן כִּי יִפְקְדֵם יְהוָה אֱלֹהֵיהֶם וְשָׁב (שבותם) שְׁבִיתָם",
      "rdfs:label": "צפניה ב ז",
      "jbo:book": "jbr:book-tanach-tzefanya",
      "jbo:position": "14810"
    },
    {
      "jbo:within": [
        "jbr:section-tanach-23-2"
      ],
      "uri": "jbr:text-tanach-23-2-8",
      "jbo:text": "שמעתי חרפת מואב וגדופי בני עמון אשר חרפו את עמי ויגדילו על גבולם",
      "jbo:textNikud": "שָׁמַעְתִּי חֶרְפַּת מוֹאָב וְגִדּוּפֵי בְּנֵי עַמּוֹן אֲשֶׁר חֵרְפוּ אֶת עַמִּי וַיַּגְדִּילוּ עַל גְּבוּלָם",
      "rdfs:label": "צפניה ב ח",
      "jbo:book": "jbr:book-tanach-tzefanya",
      "jbo:position": "14811"
    },
    {
      "jbo:within": [
        "jbr:section-tanach-23-2"
      ],
      "uri": "jbr:text-tanach-23-2-9",
      "jbo:text": "לכן חי אני נאם יהוה צבאות אלהי ישראל כי מואב כסדם תהיה ובני עמון כעמרה ממשק חרול ומכרה מלח ושממה עד עולם שארית עמי יבזום ויתר (גוי) גויי ינחלום",
      "jbo:textNikud": "לָכֵן חַי אָנִי נְאֻם יְהוָה צְבָאוֹת אֱלֹהֵי יִשְׂרָאֵל כִּי מוֹאָב כִּסְדֹם תִּהְיֶה וּבְנֵי עַמּוֹן כַּעֲמֹרָה מִמְשַׁק חָרוּל וּמִכְרֵה מֶלַח וּשְׁמָמָה עַד עוֹלָם שְׁאֵרִית עַמִּי יְבָזּוּם וְיֶתֶר (גוי) גּוֹיִי יִנְחָלוּם",
      "rdfs:label": "צפניה ב ט",
      "jbo:book": "jbr:book-tanach-tzefanya",
      "jbo:position": "14812"
    },
    {
      "jbo:within": [
        "jbr:section-tanach-23-2"
      ],
      "uri": "jbr:text-tanach-23-2-10",
      "jbo:text": "זאת להם תחת גאונם כי חרפו ויגדלו על עם יהוה צבאות",
      "jbo:textNikud": "זֹאת לָהֶם תַּחַת גְּאוֹנָם כִּי חֵרְפוּ וַיַּגְדִּלוּ עַל עַם יְהוָה צְבָאוֹת",
      "rdfs:label": "צפניה ב י",
      "jbo:book": "jbr:book-tanach-tzefanya",
      "jbo:position": "14813"
    },
    {
      "jbo:within": [
        "jbr:section-tanach-23-2"
      ],
      "uri": "jbr:text-tanach-23-2-11",
      "jbo:text": "נורא יהוה עליהם כי רזה את כל אלהי הארץ וישתחוו לו איש ממקומו כל איי הגוים",
      "jbo:textNikud": "נוֹרָא יְהוָה עֲלֵיהֶם כִּי רָזָה אֵת כָּל אֱלֹהֵי הָאָרֶץ וְיִשְׁתַּחֲווּ לוֹ אִישׁ מִמְּקוֹמוֹ כֹּל אִיֵּי הַגּוֹיִם",
      "rdfs:label": "צפניה ב יא",
      "jbo:book": "jbr:book-tanach-tzefanya",
      "jbo:position": "14814"
    },
    {
      "jbo:within": [
        "jbr:section-tanach-23-2"
      ],
      "uri": "jbr:text-tanach-23-2-12",
      "jbo:text": "גם אתם כושים חללי חרבי המה",
      "jbo:textNikud": "גַּם אַתֶּם כּוּשִׁים חַלְלֵי חַרְבִּי הֵמָּה",
      "rdfs:label": "צפניה ב יב",
      "jbo:book": "jbr:book-tanach-tzefanya",
      "jbo:position": "14815"
    },
    {
      "jbo:within": [
        "jbr:section-tanach-23-2"
      ],
      "uri": "jbr:text-tanach-23-2-13",
      "jbo:text": "ויט ידו על צפון ויאבד את אשור וישם את נינוה לשממה ציה כמדבר",
      "jbo:textNikud": "וְיֵט יָדוֹ עַל צָפוֹן וִיאַבֵּד אֶת אַשּׁוּר וְיָשֵׂם אֶת נִינְוֵה לִשְׁמָמָה צִיָּה כַּמִּדְבָּר",
      "rdfs:label": "צפניה ב יג",
      "jbo:book": "jbr:book-tanach-tzefanya",
      "jbo:position": "14816"
    },
    {
      "jbo:within": [
        "jbr:section-tanach-23-2"
      ],
      "uri": "jbr:text-tanach-23-2-14",
      "jbo:text": "ורבצו בתוכה עדרים כל חיתו גוי גם קאת גם קפד בכפתריה ילינו קול ישורר בחלון חרב בסף כי ארזה ערה",
      "jbo:textNikud": "וְרָבְצוּ בְתוֹכָהּ עֲדָרִים כָּל חַיְתוֹ גוֹי גַּם קָאַת גַּם קִפֹּד בְּכַפְתֹּרֶיהָ יָלִינוּ קוֹל יְשׁוֹרֵר בַּחַלּוֹן חֹרֶב בַּסַּף כִּי אַרְזָה עֵרָה",
      "rdfs:label": "צפניה ב יד",
      "jbo:book": "jbr:book-tanach-tzefanya",
      "jbo:position": "14817"
    },
    {
      "jbo:within": [
        "jbr:section-tanach-23-2"
      ],
      "uri": "jbr:text-tanach-23-2-15",
      "jbo:text": "זאת העיר העליזה היושבת לבטח האמרה בלבבה אני ואפסי עוד איך היתה לשמה מרבץ לחיה כל עובר עליה ישרק יניע ידו",
      "jbo:textNikud": "זֹאת הָעִיר הָעַלִּיזָה הַיּוֹשֶׁבֶת לָבֶטַח הָאֹמְרָה בִּלְבָבָהּ אֲנִי וְאַפְסִי עוֹד אֵיךְ הָיְתָה לְשַׁמָּה מַרְבֵּץ לַחַיָּה כֹּל עוֹבֵר עָלֶיהָ יִשְׁרֹק יָנִיעַ יָדוֹ",
      "rdfs:label": "צפניה ב טו",
      "jbo:book": "jbr:book-tanach-tzefanya",
      "jbo:position": "14818"
    },
    {
      "jbo:within": [
        "jbr:section-tanach-23-3"
      ],
      "uri": "jbr:text-tanach-23-3-1",
      "jbo:text": "הוי מראה ונגאלה העיר היונה",
      "jbo:textNikud": "הוֹי מֹרְאָה וְנִגְאָלָה הָעִיר הַיּוֹנָה",
      "rdfs:label": "צפניה ג א",
      "jbo:book": "jbr:book-tanach-tzefanya",
      "jbo:position": "14819"
    },
    {
      "jbo:within": [
        "jbr:section-tanach-23-3"
      ],
      "uri": "jbr:text-tanach-23-3-2",
      "jbo:text": "לא שמעה בקול לא לקחה מוסר ביהוה לא בטחה אל אלהיה לא קרבה",
      "jbo:textNikud": "לֹא שָׁמְעָה בְּקוֹל לֹא לָקְחָה מוּסָר בַּיהוָה לֹא בָטָחָה אֶל אֱלֹהֶיהָ לֹא קָרֵבָה",
      "rdfs:label": "צפניה ג ב",
      "jbo:book": "jbr:book-tanach-tzefanya",
      "jbo:position": "14820"
    },
    {
      "jbo:within": [
        "jbr:section-tanach-23-3"
      ],
      "uri": "jbr:text-tanach-23-3-3",
      "jbo:text": "שריה בקרבה אריות שאגים שפטיה זאבי ערב לא גרמו לבקר",
      "jbo:textNikud": "שָׂרֶיהָ בְקִרְבָּהּ אֲרָיוֹת שֹׁאֲגִים שֹׁפְטֶיהָ זְאֵבֵי עֶרֶב לֹא גָרְמוּ לַבֹּקֶר",
      "rdfs:label": "צפניה ג ג",
      "jbo:book": "jbr:book-tanach-tzefanya",
      "jbo:position": "14821"
    },
    {
      "jbo:within": [
        "jbr:section-tanach-23-3"
      ],
      "uri": "jbr:text-tanach-23-3-4",
      "jbo:text": "נביאיה פחזים אנשי בגדות כהניה חללו קדש חמסו תורה",
      "jbo:textNikud": "נְבִיאֶיהָ פֹּחֲזִים אַנְשֵׁי בֹּגְדוֹת כֹּהֲנֶיהָ חִלְּלוּ קֹדֶשׁ חָמְסוּ תּוֹרָה",
      "rdfs:label": "צפניה ג ד",
      "jbo:book": "jbr:book-tanach-tzefanya",
      "jbo:position": "14822"
    },
    {
      "jbo:within": [
        "jbr:section-tanach-23-3"
      ],
      "uri": "jbr:text-tanach-23-3-5",
      "jbo:text": "יהוה צדיק בקרבה לא יעשה עולה בבקר בבקר משפטו יתן לאור לא נעדר ולא יודע עול בשת",
      "jbo:textNikud": "יְהוָה צַדִּיק בְּקִרְבָּהּ לֹא יַעֲשֶׂה עַוְלָה בַּבֹּקֶר בַּבֹּקֶר מִשְׁפָּטוֹ יִתֵּן לָאוֹר לֹא נֶעְדָּר וְלֹא יוֹדֵעַ עַוָּל בֹּשֶׁת",
      "rdfs:label": "צפניה ג ה",
      "jbo:book": "jbr:book-tanach-tzefanya",
      "jbo:position": "14823"
    },
    {
      "jbo:within": [
        "jbr:section-tanach-23-3"
      ],
      "uri": "jbr:text-tanach-23-3-6",
      "jbo:text": "הכרתי גוים נשמו פנותם החרבתי חוצותם מבלי עובר נצדו עריהם מבלי איש מאין יושב",
      "jbo:textNikud": "הִכְרַתִּי גוֹיִם נָשַׁמּוּ פִּנּוֹתָם הֶחֱרַבְתִּי חוּצוֹתָם מִבְּלִי עוֹבֵר נִצְדּוּ עָרֵיהֶם מִבְּלִי אִישׁ מֵאֵין יוֹשֵׁב",
      "rdfs:label": "צפניה ג ו",
      "jbo:book": "jbr:book-tanach-tzefanya",
      "jbo:position": "14824"
    },
    {
      "jbo:within": [
        "jbr:section-tanach-23-3"
      ],
      "uri": "jbr:text-tanach-23-3-7",
      "jbo:text": "אמרתי אך תיראי אותי תקחי מוסר ולא יכרת מעונה כל אשר פקדתי עליה אכן השכימו השחיתו כל עלילותם",
      "jbo:textNikud": "אָמַרְתִּי אַךְ תִּירְאִי אוֹתִי תִּקְחִי מוּסָר וְלֹא יִכָּרֵת מְעוֹנָהּ כֹּל אֲשֶׁר פָּקַדְתִּי עָלֶיהָ אָכֵן הִשְׁכִּימוּ הִשְׁחִיתוּ כֹּל עֲלִילוֹתָם",
      "rdfs:label": "צפניה ג ז",
      "jbo:book": "jbr:book-tanach-tzefanya",
      "jbo:position": "14825"
    },
    {
      "jbo:within": [
        "jbr:section-tanach-23-3"
      ],
      "uri": "jbr:text-tanach-23-3-8",
      "jbo:text": "לכן חכו לי נאם יהוה ליום קומי לעד כי משפטי לאסף גוים לקבצי ממלכות לשפך עליהם זעמי כל חרון אפי כי באש קנאתי תאכל כל הארץ",
      "jbo:textNikud": "לָכֵן חַכּוּ לִי נְאֻם יְהוָה לְיוֹם קוּמִי לְעַד כִּי מִשְׁפָּטִי לֶאֱסֹף גּוֹיִם לְקָבְצִי מַמְלָכוֹת לִשְׁפֹּךְ עֲלֵיהֶם זַעְמִי כֹּל חֲרוֹן אַפִּי כִּי בְּאֵשׁ קִנְאָתִי תֵּאָכֵל כָּל הָאָרֶץ",
      "rdfs:label": "צפניה ג ח",
      "jbo:book": "jbr:book-tanach-tzefanya",
      "jbo:position": "14826"
    },
    {
      "jbo:within": [
        "jbr:section-tanach-23-3"
      ],
      "uri": "jbr:text-tanach-23-3-9",
      "jbo:text": "כי אז אהפך אל עמים שפה ברורה לקרא כלם בשם יהוה לעבדו שכם אחד",
      "jbo:textNikud": "כִּי אָז אֶהְפֹּךְ אֶל עַמִּים שָׂפָה בְרוּרָה לִקְרֹא כֻלָּם בְּשֵׁם יְהוָה לְעָבְדוֹ שְׁכֶם אֶחָד",
      "rdfs:label": "צפניה ג ט",
      "jbo:book": "jbr:book-tanach-tzefanya",
      "jbo:position": "14827"
    },
    {
      "jbo:within": [
        "jbr:section-tanach-23-3"
      ],
      "uri": "jbr:text-tanach-23-3-10",
      "jbo:text": "מעבר לנהרי כוש עתרי בת פוצי יובלון מנחתי",
      "jbo:textNikud": "מֵעֵבֶר לְנַהֲרֵי כוּשׁ עֲתָרַי בַּת פּוּצַי יוֹבִלוּן מִנְחָתִי",
      "rdfs:label": "צפניה ג י",
      "jbo:book": "jbr:book-tanach-tzefanya",
      "jbo:position": "14828"
    },
    {
      "jbo:within": [
        "jbr:section-tanach-23-3"
      ],
      "uri": "jbr:text-tanach-23-3-11",
      "jbo:text": "ביום ההוא לא תבושי מכל עלילתיך אשר פשעת בי כי אז אסיר מקרבך עליזי גאותך ולא תוספי לגבהה עוד בהר קדשי",
      "jbo:textNikud": "בַּיּוֹם הַהוּא לֹא תֵבוֹשִׁי מִכֹּל עֲלִילֹתַיִךְ אֲשֶׁר פָּשַׁעַתְּ בִּי כִּי אָז אָסִיר מִקִּרְבֵּךְ עַלִּיזֵי גַּאֲוָתֵךְ וְלֹא תוֹסִפִי לְגָבְהָה עוֹד בְּהַר קָדְשִׁי",
      "rdfs:label": "צפניה ג יא",
      "jbo:book": "jbr:book-tanach-tzefanya",
      "jbo:position": "14829"
    },
    {
      "jbo:within": [
        "jbr:section-tanach-23-3"
      ],
      "uri": "jbr:text-tanach-23-3-12",
      "jbo:text": "והשארתי בקרבך עם עני ודל וחסו בשם יהוה",
      "jbo:textNikud": "וְהִשְׁאַרְתִּי בְקִרְבֵּךְ עַם עָנִי וָדָל וְחָסוּ בְּשֵׁם יְהוָה",
      "rdfs:label": "צפניה ג יב",
      "jbo:book": "jbr:book-tanach-tzefanya",
      "jbo:position": "14830"
    },
    {
      "jbo:within": [
        "jbr:section-tanach-23-3"
      ],
      "uri": "jbr:text-tanach-23-3-13",
      "jbo:text": "שארית ישראל לא יעשו עולה ולא ידברו כזב ולא ימצא בפיהם לשון תרמית כי המה ירעו ורבצו ואין מחריד",
      "jbo:textNikud": "שְׁאֵרִית יִשְׂרָאֵל לֹא יַעֲשׂוּ עַוְלָה וְלֹא יְדַבְּרוּ כָזָב וְלֹא יִמָּצֵא בְּפִיהֶם לְשׁוֹן תַּרְמִית כִּי הֵמָּה יִרְעוּ וְרָבְצוּ וְאֵין מַחֲרִיד",
      "rdfs:label": "צפניה ג יג",
      "jbo:book": "jbr:book-tanach-tzefanya",
      "jbo:position": "14831"
    },
    {
      "jbo:within": [
        "jbr:section-tanach-23-3"
      ],
      "uri": "jbr:text-tanach-23-3-14",
      "jbo:text": "רני בת ציון הריעו ישראל שמחי ועלזי בכל לב בת ירושלם",
      "jbo:textNikud": "רָנִּי בַּת צִיּוֹן הָרִיעוּ יִשְׂרָאֵל שִׂמְחִי וְעָלְזִי בְּכָל לֵב בַּת יְרוּשָׁלִָם",
      "rdfs:label": "צפניה ג יד",
      "jbo:book": "jbr:book-tanach-tzefanya",
      "jbo:position": "14832"
    },
    {
      "jbo:within": [
        "jbr:section-tanach-23-3"
      ],
      "uri": "jbr:text-tanach-23-3-15",
      "jbo:text": "הסיר יהוה משפטיך פנה איבך מלך ישראל יהוה בקרבך לא תיראי רע עוד",
      "jbo:textNikud": "הֵסִיר יְהוָה מִשְׁפָּטַיִךְ פִּנָּה אֹיְבֵךְ מֶלֶךְ יִשְׂרָאֵל יְהוָה בְּקִרְבֵּךְ לֹא תִירְאִי רָע עוֹד",
      "rdfs:label": "צפניה ג טו",
      "jbo:book": "jbr:book-tanach-tzefanya",
      "jbo:position": "14833"
    },
    {
      "jbo:within": [
        "jbr:section-tanach-23-3"
      ],
      "uri": "jbr:text-tanach-23-3-16",
      "jbo:text": "ביום ההוא יאמר לירושלם אל תיראי ציון אל ירפו ידיך",
      "jbo:textNikud": "בַּיּוֹם הַהוּא יֵאָמֵר לִירוּשָׁלִַם אַל תִּירָאִי צִיּוֹן אַל יִרְפּוּ יָדָיִךְ",
      "rdfs:label": "צפניה ג טז",
      "jbo:book": "jbr:book-tanach-tzefanya",
      "jbo:position": "14834"
    },
    {
      "jbo:within": [
        "jbr:section-tanach-23-3"
      ],
      "uri": "jbr:text-tanach-23-3-17",
      "jbo:text": "יהוה אלהיך בקרבך גבור יושיע ישיש עליך בשמחה יחריש באהבתו יגיל עליך ברנה",
      "jbo:textNikud": "יְהוָה אֱלֹהַיִךְ בְּקִרְבֵּך גִּבּוֹר יוֹשִׁיעַ יָשִׂישׂ עָלַיִךְ בְּשִׂמְחָה יַחֲרִישׁ בְּאַהֲבָתוֹ יָגִיל עָלַיִךְ בְּרִנָּה",
      "rdfs:label": "צפניה ג יז",
      "jbo:book": "jbr:book-tanach-tzefanya",
      "jbo:position": "14835"
    },
    {
      "jbo:within": [
        "jbr:section-tanach-23-3"
      ],
      "uri": "jbr:text-tanach-23-3-18",
      "jbo:text": "נוגי ממועד אספתי ממך היו משאת עליה חרפה",
      "jbo:textNikud": "נוּגֵי מִמּוֹעֵד אָסַפְתִּי מִמֵּךְ הָיוּ מַשְׂאֵת עָלֶיהָ חֶרְפָּה",
      "rdfs:label": "צפניה ג יח",
      "jbo:book": "jbr:book-tanach-tzefanya",
      "jbo:position": "14836"
    },
    {
      "jbo:within": [
        "jbr:section-tanach-23-3"
      ],
      "uri": "jbr:text-tanach-23-3-19",
      "jbo:text": "הנני עשה את כל מעניך בעת ההיא והושעתי את הצלעה והנדחה אקבץ ושמתים לתהלה ולשם בכל הארץ בשתם",
      "jbo:textNikud": "הִנְנִי עֹשֶׂה אֶת כָּל מְעַנַּיִךְ בָּעֵת הַהִיא וְהוֹשַׁעְתִּי אֶת הַצֹּלֵעָה וְהַנִּדָּחָה אֲקַבֵּץ וְשַׂמְתִּים לִתְהִלָּה וּלְשֵׁם בְּכָל הָאָרֶץ בָּשְׁתָּם",
      "rdfs:label": "צפניה ג יט",
      "jbo:book": "jbr:book-tanach-tzefanya",
      "jbo:position": "14837"
    },
    {
      "jbo:within": [
        "jbr:section-tanach-23-3"
      ],
      "uri": "jbr:text-tanach-23-3-20",
      "jbo:text": "בעת ההיא אביא אתכם ובעת קבצי אתכם כי אתן אתכם לשם ולתהלה בכל עמי הארץ בשובי את שבותיכם לעיניכם אמר יהוה",
      "jbo:textNikud": "בָּעֵת הַהִיא אָבִיא אֶתְכֶם וּבָעֵת קַבְּצִי אֶתְכֶם כִּי אֶתֵּן אֶתְכֶם לְשֵׁם וְלִתְהִלָּה בְּכֹל עַמֵּי הָאָרֶץ בְּשׁוּבִי אֶת שְׁבוּתֵיכֶם לְעֵינֵיכֶם אָמַר יְהוָה",
      "rdfs:label": "צפניה ג כ",
      "jbo:book": "jbr:book-tanach-tzefanya",
      "jbo:position": "14838"
    }
  ]
}